---
title: Sovranità Digitale: Controllo, Sfide e Prospettive Future
url: https://www.ictsecuritymagazine.com/articoli/sovranita-digitale-ict/
source: ICT Security Magazine
date: 2024-12-07
fetch_date: 2025-10-06T19:42:44.151325
---

# Sovranità Digitale: Controllo, Sfide e Prospettive Future

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/Francesco-arruzzoli-Forum-iCT-Security-2024.jpg)

# Sovranità Digitale: Controllo, Sfide e Prospettive Future

A cura di:[Redazione e Francesco Arruzzoli](#molongui-disabled-link)  Ore 6 Dicembre 202419 Dicembre 2024

La relazione *“Sovranità Digitale e Intelligence”,* presentata durante il [22° Forum ICT Security](https://www.ictsecuritymagazine.com/eventi/forumictsecurity2024#programma) da Francesco Arruzzoli, Responsabile del Centro Studi Cerbeyra, ha evidenziato l’importanza cruciale del controllo delle informazioni e delle risorse tecnologiche.

L’intervento ha esplorato l’impatto degli *hyperscaler* – come Amazon e Google – sulla sovranità digitale, evidenziando le soluzioni adottate da queste aziende, tra cui la costruzione di *data center* sul territorio europeo.

Sono stati altresì discussi i rischi legati alla sovranità digitale e l’importanza di normative per la protezione dei dati: in particolare, la presentazione ha sottolineato anche la necessità di piani di emergenza per contrastare efficacemente cyber attacchi di ampia portata.

Guarda la video registrazione completa dell’intervento:

## **Concetti fondamentali della Sovranità Digitale**

Il relatore ha introdotto il tema trattato con una citazione significativa: *“La libertà è partecipare al governo della propria vita”.*

Così scriveva, oltre 2000 anni fa, Marco Tullio Cicerone in un trattato sulla libertà e la sovranità: Arruzzoli ha sottolineato la sorprendente attualità di queste parole, che dopo due millenni continuano a fornire degli insegnamenti essenziali.

La sovranità di cui parlava Cicerone, infatti, è un concetto che oggi si estende al mondo digitale. Non più esclusiva del mondo fisico, la sovranità ha infatti assunto una dimensione virtuale: la sovranità digitale rappresenta il diritto di ogni individuo, organizzazione, azienda, ente pubblico o nazione di controllare le proprie informazioni, risorse tecnologiche e identità online.

Senza questo controllo si rischia di essere influenzati da poteri invisibili, perdendo la propria autodeterminazione in un mondo sempre più iperconnesso.

### **Pilastri della Sovranità Digitale**

Tale sovranità digitale si fonda su due pilastri fondamentali: la sovranità dei dati e la sovranità tecnologica.

Per misurare il livello di controllo su tali domini, è utile rispondere a tre domande: *dove, chi e come?*

* **Dove**: la localizzazione geografica dei dati e delle infrastrutture che li gestiscono.
* **Chi**: chi ha accesso ai dati, nonché chi possiede e controlla la tecnologia che li amministra.
* **Come**: i regolamenti applicabili, ossia quali leggi si applicano ai dati e quali limitazioni legali esistono nell’uso della tecnologia.

![Priorità chiave che motivano le decisioni sulla sovranita digitale_cerbeyra](https://www.ictsecuritymagazine.com/wp-content/uploads/Priorita-chiave-che-motivano-le-decisioni-sulla-sovranita-digitale_cerbeyra-700x394.jpg)

Rispondere a queste domande fornisce un metro di giudizio per valutare il livello di controllo sulla propria sovranità digitale.

### **Quadro normativo per la Sovranità Digitale**

Questi aspetti sono già disciplinati da diverse normative. Tra queste il GDPR, che tutela della privacy dei dati; il *Data Protection Framework* (DPF), che regolamenta le trasmissioni digitali dei dati personali tra Stati Uniti ed Europa; infine la direttiva NIS 2, che detta norme per la sicurezza delle reti e dei sistemi informativi, insieme al DORA, la sua versione specificamente dedicata ai servizi finanziari, che entrerà in vigore nel gennaio 2025.

Inoltre, per l’Italia, il Codice dell’Amministrazione Digitale (CAD) fornisce indicazioni su come la Pubblica Amministrazione debba gestire dati e informazioni. Anche diversi organi di controllo, quali l’Agenzia per la Cybersicurezza Nazionale, l’AGID e il Garante per la Privacy, sono impegnati nella gestione di queste complesse questioni.

L’Unione Europea sta sviluppando ulteriori progetti in materia. Ne sono esempi il *Cloud Service Scheme* (EUCS) dell’ENISA, che mira a creare livelli di certificazione in base alla sensibilità dei dati gestiti dai fornitori di servizi *cloud*; o iniziative come Gaia-X, mirato alla creazione di una federazione di *cloud* *provider* che garantiscano regole di trasparenza e sicurezza.

![sovranita digitale cerbeyra: Gli hyperscaler rispondono alle richieste di sovranità digitale secondo Cerbeyra](https://www.ictsecuritymagazine.com/wp-content/uploads/Gli-hyperscaler-rispondono-alle-richieste-di-sovranita-digitale_Cerbeyra-700x393.jpg)

Tuttavia – secondo Arruzzoli – queste iniziative rischiano di essere compromesse, poiché uno dei principi di base è che i fornitori dei servizi siano esclusivamente europei. Ciò ha inevitabilmente suscitato la reazione delle *big tech* come Amazon, Google e Microsoft che, in quanto *hyperscaler* capaci di erogare servizi a miliardi di utenti, hanno interessi economici e politici che spesso si situano in “zone grigie” rispetto alla sovranità digitale.

## **Rischi e sfide della Sovranità Digitale**

In risposta all’elaborazione delle normative europee per la certificazione dei fornitori di servizi *cloud*, queste grandi aziende hanno definito rapidamente le proprie soluzioni ...