---
title: CERT-AGID 17 – 23 maggio: l’Agenzia delle Entrate e PagoPA sotto attacco
url: https://www.securityinfo.it/2025/05/26/cert-agid-17-23-maggio-agenzia-delle-entrate-pagopa-phishing/?utm_source=rss&utm_medium=rss&utm_campaign=cert-agid-17-23-maggio-agenzia-delle-entrate-pagopa-phishing
source: Securityinfo.it
date: 2025-05-27
fetch_date: 2025-10-06T22:31:10.424964
---

# CERT-AGID 17 – 23 maggio: l’Agenzia delle Entrate e PagoPA sotto attacco

Aggiornamenti recenti Ottobre 6th, 2025 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 17 – 23 maggio: l’Agenzia delle Entrate e PagoPA sotto attacco

Mag 26, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Gestione dati](https://www.securityinfo.it/category/news/gestione-dati-news/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/)
 [0](https://www.securityinfo.it/2025/05/26/cert-agid-17-23-maggio-agenzia-delle-entrate-pagopa-phishing/#respond)

---

Nel corso di questa settimana, il **CERT-AGID** ha individuato e analizzato **82 campagne malevole** nel contesto italiano. Di queste, 42 erano mirate specificamente a obiettivi italiani, mentre le restanti 40, pur di natura più generica, hanno comunque avuto un impatto sul nostro Paese.

Agli enti accreditati sono stati messi a disposizione **929 indicatori di compromissione** (IoC) rilevati durante le attività di monitoraggio.

### I temi della settimana

Nel corso della settimana sono stati rilevati **22 diversi temi,** utilizzati per diffondere campagne malevole in Italia. Tra questi, il tema “**Ordine**” è stato il più ricorrente, con dodici campagne via email, tutte mirate alla diffusione di malware.

Dieci di queste, a carattere generico, hanno alternato famiglie come MassLogger, Guloader, FormBook, AgentTesla, AsyncRat, SnakeKeylogger, Remcos e VipKeylogger. In ambito specificamente italiano, sono emerse due campagne riconducibili a questo tema, che hanno diffuso PureCrypter e FormBook.

![](https://www.securityinfo.it/wp-content/uploads/2025/05/CERT-AGID-cover-1.png)

Il CERT-AGID ha individuato 82 campagne malevole ed emesso 929 IoC. Tra gli eventi di maggior rilievo, spiccano le campagne di phishing che sfruttano PagoPA e l’Agenzia delle Entrate.

Anche il tema “**Pagamenti**” è stato ampiamente sfruttato, comparendo in sei campagne email. Nelle quattro a carattere generico sono stati distribuiti malware come FormBook, SnakeKeylogger e Grandoreiro.

Le due campagne italiane, invece, si sono concentrate sul phishing: una si è finta una comunicazione ufficiale di Aruba, mentre l’altra ha simulato un avviso generico di webmail, entrambe con l’obiettivo di sottrarre credenziali.

Il tema “**Delivery**” è stato al centro di nove campagne, suddivise tra email e SMS, con finalità sia malware sia phishing. Cinque di queste hanno veicolato malware: tre di portata generica (due associate a Remcos e una a FormBook) e due italiane che hanno diffuso Guloader e MassLogger.

Sul versante phishing, si segnalano quattro campagne italiane: tre smishing che hanno sfruttato il nome di Poste Italiane e una via email camuffata da comunicazione BRT, tutte progettate per carpire credenziali.

Un altro tema rilevante è stato “**Multe**“, utilizzato in sei campagne italiane di phishing veicolate via email. In tutti i casi, è stato sfruttato il nome di PagoPA per inviare falsi avvisi di sanzione, spingendo gli utenti a inserire dati sensibili come credenziali e informazioni di pagamento.

Infine, il tema “**Documenti**” ha contraddistinto sei campagne email dedicate alla diffusione di malware. Due di queste erano generiche e hanno impiegato Remcos e VipKeylogger. Le restanti quattro, mirate al contesto italiano, hanno distribuito Remcos (in due casi), Guloader e AsyncRat.

I rimanenti temi individuati hanno dato origine a ulteriori campagne malevole, sia di malware sia di phishing, che hanno sfruttato altri contesti narrativi per colpire gli utenti.

Tra gli eventi di maggior rilievo registrati questa settimana, continua senza sosta l’ondata **di campagne di phishing** che sfruttano in modo fraudolento il nome e il logo di **PagoPA**. Si tratta di una nuova fase particolarmente aggressiva, caratterizzata da un alto volume di email ingannevoli che fanno leva su finte multe stradali per indurre le vittime a fornire dati personali e informazioni delle carte di credito.

![](https://www.securityinfo.it/wp-content/uploads/2025/05/CERT-AGID-temi-2.png)

Fonte: CERT-AGID

La risposta è stata resa più efficace grazie **al contributo dei numerosi cittadini** che, segnalando le email ricevute, hanno permesso al CERT-AGID di raccogliere rapidamente informazioni utili per contrastare la minaccia.

In questo contesto, è attiva una **collaborazione stretta tra il CERT-AGID e PagoPA**, finalizzata a contenere il fenomeno e ridurne la portata. Ulteriori dettagli sono disponibili nella notizia specificamente dedicata all’argomento.

Parallelamente, il CERT-AGID ha rilevato anche **una nuova campagna di phishing mirata contro l’Agenzia delle Entrate**.

In questo caso, i messaggi truffaldini si presentano sotto forma di comunicazioni ufficiali dell’Ente e rimandano a una pagina web contraffatta che imita fedelmente l’interfaccia del sito istituzionale.

L’obiettivo, come sempre, è quello di sottrarre agli utenti le credenziali di accesso al portale dell’Agenzia, potenzialmente compromettendo dati fiscali e informazioni sensibili.

### Malware della settimana

Nel corso della settimana sono state individuate **15 famiglie di malware** attivamente coinvolte in campagne mirate al territorio italiano. Tra queste, alcune si sono distinte per la frequenza e la varietà di impiego nei diversi contesti tematici.

**Remcos** è st...