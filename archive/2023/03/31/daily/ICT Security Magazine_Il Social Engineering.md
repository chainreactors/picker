---
title: Il Social Engineering
url: https://www.ictsecuritymagazine.com/articoli/il-social-engineering/
source: ICT Security Magazine
date: 2023-03-31
fetch_date: 2025-10-04T11:17:19.263549
---

# Il Social Engineering

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Esempio di social engineering: come l'ingegneria sociale utilizza l'inganno e la manipolazione per ottenere informazioni riservate, dal Cavallo di Troia agli attacchi informatici moderni.](https://www.ictsecuritymagazine.com/wp-content/uploads/Social-Engineering-1.jpg)

# Il Social Engineering

A cura di:[Giuseppe Maio](#molongui-disabled-link)  Ore 30 Marzo 202312 Agosto 2024

> «La guerra si fonda sull’inganno»
> L’Arte della Guerra, Sun Tzu

Il social engineering – o ingegneria sociale – è una disciplina che sfrutta processi cognitivi di influenzamento, inganno e manipolazione per indurre una persona a compiere un’azione o a comunicare informazioni riservate.

Indice degli argomenti

* [Esempi Storici di Social Engineering](#esempi-storici-di-social-engineering)
* [Evoluzione del Social Engineering](#evoluzione-del-social-engineering)
* [Tecniche di Social Engineering e Fattore Umano](#tecniche-di-social-engineering-e-fattore-umano)
* [Metodi di Social Engineering: Elicitazione](#metodi-di-social-engineering-elicitazione)
* [Cyber-Intelligence e Social Engineering](#cyberintelligence-e-social-engineering)
* [Limiti e Potenzialità della Cyber-Intelligence](#limiti-e-potenzialita-della-cyberintelligence)
* [Policies di Cyber Security e Protezione dei Dati](#policies-di-cyber-security-e-protezione-dei-dati)

## Esempi Storici di Social Engineering

La storia è Maestra di vita, e l’arte di ingannare l’avversario non si sviluppa certamente con la nascita dei computer e della sicurezza informatica: probabilmente la più antica prova di un attacco di ingegneria sociale si trova nella Bibbia, Genesi 27, dove Rebecca inganna suo marito Isacco facendogli benedire il secondogenito Giacobbe, rendendolo il suo successo re, invece di Esaù, che era il maggiore.

Ma i libri di storia sono pieni di episodi in cui si sono perpetrati inganni e tranelli, sicuramente l’esempio scolastico per eccellenza è quello del Cavallo di Troia, che i Greci usarono per espugnare la città di Troia (non per nulla con il termine “[Trojan Horse](https://www.ictsecuritymagazine.com/articoli/captatore-informatico-trojan-dellarte-profili-giuridici/)” intendiamo un tipo di codice o software dannoso che sembra legittimo ma può prendere il controllo del tuo computer, progettato per danneggiare, interrompere, rubare o in generale infliggere altre azioni dannose ai tuoi dati o alla tua rete).

## Evoluzione del Social Engineering

Le azioni criminali basate sull’ingegneria sociale, di cui abbiamo notizie fin dalla notte dei tempi, possono concretizzarsi con o senza l’ausilio di tecnologia.

Purtroppo è un dato di fatto che l’ingegneria sociale si è evoluta nel tempo da una tecnica di attacco che puntava esclusivamente sul carisma e l’abilità dell’attaccante verso una strategia ibrida, ancora più incisiva e subdola che sfrutta sia le abilità cognitive che quelle informatiche.

Questo è stato reso possibile negli ultimi anni grazie alla crescita della digitalizzazione della comunicazione con la diffusione dei social (fucina inesauribile di informazioni) e dei vari servizi di messaggistica. L’ingegnere sociale sfrutta, per l’appunto, la percezione distorta che l’utente medio ha di questi strumenti, ritenendoli puramente virtuali, privi di insidie e scollegati dal mondo reale.

## Tecniche di Social Engineering e Fattore Umano

I cybercriminali sanno che l’ingegneria sociale funziona meglio quando ci si concentra sulle emozioni delle persone. Approfittare delle emozioni umane è molto più facile che hackerare una rete o cercare delle vulnerabilità.

Il principio alla base dell’ingegneria sociale è quello di sfruttare il fattore umano, ovvero mettere le persone in situazioni in cui si sa già che faranno affidamento sulle forme più comuni di interazione sociale, come la tendenza a fidarsi delle persone e a rivelare informazioni private (magari pubblicando sui social network), il desiderio di un professionista nel dimostrare acume e superiorità nel suo campo, la tendenza della maggior parte delle persone ad essere più disponibili verso chi mostra interesse nei loro riguardi.

L’attacco fa, dunque, leva su tratti caratteristici dell’essere umano, come la disponibilità e la buona fede dell’attaccato, l’ignoranza e la disattenzione o, ancora, la paura, l’urgenza, la gratitudine.

“Si possono investire milioni di dollari per i propri software, per l’hardware delle proprie macchine e per dispositivi di sicurezza all’avanguardia, ma se c’ è anche solo un unico dipendente della nostra azienda che può essere manipolato con un attacco di ingegneria sociale, tutti i soldi investiti saranno stati inutili” (dal libro l’Arte dell’Inganno di Kevin Mitnick).

In un contesto caratterizzato dall’incessante ricerca di nuovi e più sofisticati sistemi tecnologici di difesa informatica, tali da rendere le reti sempre più impenetrabili ed i software sempre più sofisticati, ciò che indebolisce il processo di security dagli attacchi di cognitive hacking è proprio l’uomo.

## Metodi di Social Engineering: Elicitazione

Le tattiche utilizzate per eseguire un buon attacco di [ingegneria sociale](https://ieeexplore.ieee.org/document/7765507) si basano principalmente sull’elicitation (e “elicitazione”) termine inglese che consiste nel porre domande preparate apposta,...