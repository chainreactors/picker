---
title: Generative AI: Evoluzione, Funzionamento e Impatto sulla Trasformazione Digitale
url: https://www.ictsecuritymagazine.com/articoli/generative-ai/
source: ICT Security Magazine
date: 2025-02-07
fetch_date: 2025-10-06T20:48:35.707089
---

# Generative AI: Evoluzione, Funzionamento e Impatto sulla Trasformazione Digitale

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Le Tappe Fondamentali dello Sviluppo della Generative AI: Innovazioni che hanno Rivoluzionato l'Intelligenza Artificiale](https://www.ictsecuritymagazine.com/wp-content/uploads/untitled-design-1_kjetfuQP.png)

# Generative AI: Evoluzione, Funzionamento e Impatto sulla Trasformazione Digitale

A cura di:[Vincenzo Calabrò](#molongui-disabled-link)  Ore 6 Febbraio 202519 Febbraio 2025

Questo articolo fa parte di una serie dedicata all’esplorazione approfondita della [Generative Artificial Intelligence](https://www.ictsecuritymagazine.com/articoli/genai/) (GenAI), una tecnologia rivoluzionaria che sta ridefinendo il panorama digitale. Attraverso un’analisi dettagliata, ripercorreremo la storia, esamineremo il funzionamento e valuteremo l’impatto di questa tecnologia che, secondo le previsioni di Gartner, sarà implementata dall’80% delle organizzazioni entro il 2026.

La Generative AI, talvolta chiamata GenAI, è un tipo di intelligenza artificiale (AI) in grado di creare contenuti originali, come testi, immagini, video, audio o codice software, in risposta al prompt o alla richiesta di un utente. Per rispondere a queste richieste, la GenAI utilizza sofisticati modelli di machine learning, chiamati modelli di [deep learning](https://www.researchgate.net/publication/332150242_Deep_learning_review_and_discussion_of_its_future_development), ovvero algoritmi in grado di simulare i processi di apprendimento e decisionale del cervello umano. Questi si basano sull’identificazione e la codifica di modelli e relazioni in enormi quantità di dati, che sono utilizzati per comprendere le richieste o le domande in linguaggio naturale degli utenti e rispondere con nuovi contenuti pertinenti.

L’AI ha rappresentato uno dei principali argomenti tecnologici degli ultimi dieci anni, ma l’AI generativa, e in particolare l’avvento di ChatGPT nel 2022, ha portato l’AI alla portata di tutti e ha lanciato un’ondata di innovazione senza precedenti. L’AI generativa offre enormi vantaggi in termini di produttività per tutti, individui e organizzazioni, e, sebbene presenti anche sfide e rischi sostanziali, la ricerca continua a esplorare i modi in cui questa tecnologia può migliorare i workflow, potenziare i prodotti e ottimizzare i servizi.

Secondo una ricerca realizzata nel 2023 da McKinsey, un terzo delle organizzazioni utilizza regolarmente l’AI generativa in almeno una funzione aziendale [[1]](#_ftn1). Gartner prevede che entro il 2026 oltre l’80% delle organizzazioni avrà implementato applicazioni di AI generativa oppure utilizzerà interfacce di programmazione delle applicazioni (API) di AI generativa [[2]](#_ftn2).

## Excursus Storico della Generative AI: Dall’Origine ai Moderni Foundation Model

Il termine Intelligenza Artificiale Generativa è divenuto popolare negli ultimi anni, ma l’intelligenza artificiale fa parte della quotidianità da decenni e la tecnologia di AI generativa di oggi si basa sulle scoperte dell’apprendimento automatico risalenti all’inizio del XX secolo. Cerchiamo di comprendere le tappe fondamentali:

* **1964**: Joseph Weizenbaum, ricercatore-informatico del MIT, sviluppa ELIZA, un’applicazione di elaborazione del linguaggio naturale basata su testo. ELIZA, è stato sostanzialmente il primo chatbot (all’epoca chiamato “chatterbot”) basato su uno script di pattern-matching in grado di rispondere agli input, forniti sottoforma di testo in linguaggio naturale, con risposte testuali empatiche.
* **1999**: Nvidia lancia GeoForce, la prima unità di elaborazione grafica. Originariamente sviluppata per fornire una grafica in movimento fluida per i videogiochi, le GPU sono diventate di fatto la piattaforma per lo sviluppo di modelli AI e il mining di criptovalute.
* **2004**: Google lancia la funzione di completamento automatico, che si attiva quando gli utenti inseriscono i termini di ricerca, in grado di generare potenziali parole o frasi successive. L’algoritmo è basato su una catena Markov, un modello matematico sviluppato nel 1906.
* **2013**: Compaiono i primi “*Variational Autoencoders*” (VAE), dei modelli di reti neurali che permettono di implementare un modello generativo.
* **2014**: Ian Goodfellow, ricercatore presso l’Università di Montreal, introduce le prime “*Generative Adversarial Networks”* (GAN) e i *“Diffusion Models” [[3]](#_ftn3)*, due architetture per addestrare un modello generativo di AI.
* **2017**: Un gruppo di ricerca formato da Ashish Vaswani, un team di Google Brain e un gruppo della University of Toronto pubblicano “*Attention is All You Need  [[4]](#_ftn4)*”, un documento che illustra i principi dei modelli di trasformazione (c.d. “*Transformer*”) in grado di abilitare i potenti “*foundation model”* e strumenti di AI generativa attuali.
* **2019**: OpenAI implementa i suoi modelli linguistici di grandi dimensioni GPT (*Generative Pretrained Transformer*), GPT-2 e GPT-3.
* **2022**: OpenAI presenta ChatGPT, un front-end di GPT-3 che genera frasi complesse, coerenti e contestualizzate, e contenuti in risposta ai prompt degli utenti finali.

La notorietà e la popolarità acquisite da ChatGPT ha dato il via ad una serie di progetti finalizzati allo sviluppo di altre AI generative e il rilascio di prodotti a un ritmo incalzante, fino a giungere alle attuali release di Goog...