---
title: Weekly Threats N. 11 2023
url: https://www.ts-way.com/it/weekly-threats/2023/03/17/weekly-threats-n-11-2023/
source: TS-WAY
date: 2023-03-18
fetch_date: 2025-10-04T09:59:47.694900
---

# Weekly Threats N. 11 2023

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 11 2023

17 Marzo 2023

Condividi

![](https://www.ts-way.com/wp-content/uploads/2018/04/Kuniyoshi_Utagawa_The_ghost_of_Taira_Tomomori_Daimotsu_bay_estratto-1400x873.jpg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi:**

* Fortinet e Microsoft: risolte vulnerabilità sfruttate ITW
* State-Sponsored: individuate nuove campagne di spionaggio
* Italia: offensive interessano realtà del Paese

Questa settimana tra le notizie di maggiore interesse spicca la scoperta di alcune **vulnerabilità 0-day sfruttate ITW**. Fortinet ha rilasciato un advisory nel quale dichiara che la **CVE-2022-41328** di FortiOS – patchata i primi di marzo – è stata sfruttata in attacchi altamente mirati rivolti contro target governativi e grandi realtà. La falla, una *Path Traversal*, è stata impiegata anche dal cluster cinese **UNC3886** per distribuire diverse nuove backdoor, tra cui **CASTLETAP**, **THINCRUST**, **REPTILE**, oltre alle già documentate **VIRTUALPITA** e **VIRTUALPIE**. Microsoft, invece, ha rilasciato il Patch Tuesday per il mese di marzo in cui vengono corretti due bug di tipo *Security Feature Bypass* in Windows SmartScreen e Microsoft Outlook per Windows, rispettivamente identificati con codice **CVE-2023-24880** e **CVE-2023-23397**. Il primo è stato usato da avversari finanziariamente motivati per distribuire il ransomware **Magniber**; mentre il secondo, è stato abusato da un avversario russo in attacchi mirati contro organizzazioni europee operanti nei settori governativo, dei trasporti, energetico e militare.

Passando al **panorama** prettamente **state-sponsored**, negli ultimi giorni sono state segnalate varie operazioni di spionaggio. Il russo **APT 29** ha sfruttato come esca la visita dell’ambasciatore polacco negli USA per colpire entità diplomatiche e sistemi europei che forniscono aiuti a Kiev. D’altra parte, il cluster **Winter Vivern** – presumibilmente filorusso – ha preso di mira agenzie governative polacche, i Ministeri degli Affari Esteri di Ucraina e Italia, individui del Governo indiano e aziende del settore delle telecomunicazioni che sostengono Kiev. Sempre rivolti contro target di alto rilievo figurano anche l’APT **Dark Pink**, che ha bersagliato organi governativi e militari nei Paesi ASEAN, e l’avversario **YoroTrooper** (attribuibile a Kasablanka), il quale ha spiato realtà governative ed energetiche dei Paesi CIS, organizzazioni internazionali, ambasciate ed organismi europei, oltre ad agenzie governative turche.

Concludiamo la nostra rassegna con diverse **offensive** **che hanno interessato alcune entità del** **nostro Paese**. In particolare, il collettivo hacktivista **NoName057(16)** ha sferrato attacchi DDoS contro diversi siti del Ministero della Difesa, la pagina del Ministero del Lavoro e delle Politiche Sociali e il portale del Ministero dell’Interno dedicato alla Carta d’Identità Elettronica. Dal canto loro, i gruppi ransomware **BlackBasta Team** e **LockBit Team** hanno rivendicato la compromissione il primo di Acea Energia e l’altro dell’azienda chimica Lubrimetal e della società EURIAL – Bontà Viva. Infine, i comuni di Turate (CO) e di Taggia (IM) hanno subito un attacco informatico che nel caso dell’Ente comunale ligure è di natura ransomware.

[post\_tags]

---

[APT 29](https://www.ts-way.com/it/risorse/tag/apt-29/)
[BlackBasta Team](https://www.ts-way.com/it/risorse/tag/blackbasta-team/)
[CASTLETAP](https://www.ts-way.com/it/risorse/tag/castletap/)
[CVE-2022-41328](https://www.ts-way.com/it/risorse/tag/cve-2022-41328/)
[CVE-2023-23397](https://www.ts-way.com/it/risorse/tag/cve-2023-23397/)
[CVE-2023-24880](https://www.ts-way.com/it/risorse/tag/cve-2023-24880/)
[Dark Pink](https://www.ts-way.com/it/risorse/tag/dark-pink/)
[Kasablanka](https://www.ts-way.com/it/risorse/tag/kasablanka/)
[LockBit Team](https://www.ts-way.com/it/risorse/tag/lockbit-team/)
[Magniber](https://www.ts-way.com/it/risorse/tag/magniber/)
[NoName057(16)](https://www.ts-way.com/it/risorse/tag/noname05716/)
[REPTILE](https://www.ts-way.com/it/risorse/tag/reptile/)
[THINCRUST](https://www.ts-way.com/it/risorse/tag/thincrust/)
[UNC3886](https://www.ts-way.com/it/risorse/tag/unc3886/)
[VIRTUALPIE](https://www.ts-way.com/it/risorse/tag/virtualpie/)
[VIRTUALPITA](https://www.ts-way.com/it/risorse/tag/virtualpita/)
[Winter Vivern](https://www.ts-way.com/it/risorse/tag/winter-vivern/)

### **Contenuti correlati**

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg)

![0-day SharePoint TS-Way cover](https://www.ts-way.com/wp-content/uploads/weekly11122233-2-385x240.jpg) 04 August 2025

### [Nuovi dettagli sulle 0-day di Microsoft SharePoint, aziende italiane nel mirino ransomware, novità su APT cinesi e russi](https://www.ts-way.com/it/risorse/2025/08/04/nuovi-dettagli-sulle-0-day-di-microsoft-sharepoint-aziende-italiane-nel-mirino-ransomware-novita-su-apt-cinesi-e-russi/)

![0-day SharePoint TS-Way cover](https://www.ts-way.com/wp-content/uploads/weekly222720-385x240.jpg) 28 July 2025

### [0-day SharePoint sfruttate a livello globale, attacchi DDoS e ransomware in Italia, la Russia nel mirino del Regno Unito](https://www.ts-way.com/it/risorse/2025/07/28/0-day-sharepoint-sfruttate-a-livello-globale-attacchi-ddos-e-ransomware-in-italia-la-russia-nel-mirino-del-regno-unito/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.