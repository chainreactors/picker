---
title: Criptovalute, la caccia all'uomo che tiene con il fiato sospeso il settore
url: https://www.wired.it/article/criptovalute-terra-luna-do-kwon-caccia-uomo-corea-serbia-europa/
source: Instapaper: Unread
date: 2023-03-08
fetch_date: 2025-10-04T08:57:57.651916
---

# Criptovalute, la caccia all'uomo che tiene con il fiato sospeso il settore

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

La caccia all'uomo che tiene con il fiato sospeso il mondo delle criptovalute

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

Close Banner

Close

[![Wired Next Fest](/verso/static/wired/assets/wnf-156x40.png)](https://eventi.wired.it/nextfest25-trentino)

00

Giorni

:

00

Ore

:

00

Minuti

:

00

Secondi

[Iscriviti, ingresso gratuito](https://eventi.wired.it/nextfest25-trentino/ticket)[3-5 ottobre, Rovereto](https://eventi.wired.it/nextfest25-trentino)

[Guido Alberto Casanova](/contributor/guido-alberto-casanova/)

Il caso

05.03.2023

# La caccia all'uomo che tiene con il fiato sospeso il mondo delle criptovalute

Do Kwon è stato il co-fondatore di TerraUSD e Luna, fallite l'anno scorso, polverizzando i risparmi di una miriade di investitori. Dalla Corea del Sud alla Serbia, la polizia è sulle sue tracce per arrestarlo

![La polizia della Corea del Sud sta cercando Do Kwon in Serbia](https://media-assets.wired.it/photos/63fde291f8b3babc04dc4242/16:9/w_2560%2Cc_limit/10756159426_88c40e7d8b_o.png)

La polizia della Corea del Sud sta cercando Do Kwon in SerbiaSimon Im via flickr.com

La **caccia all’uomo** che per mesi ha interessato migliaia di risparmiatori e investitori nel **mercato delle criptovalute** potrebbe non essere lontana dalla sua conclusione. Nelle scorse settimane la autorità della **Corea del Sud** non hanno smentito le voci circolate sui media secondo cui una delegazione di magistrati guidati da un alto funzionario del ministero di giustizia sarebbe **partita alla volta della Serbia** per cercare di **catturare Kwon Do-Hyung,** meglio conosciuto come **Do Kwon**, probabilmente il fuggitivo più ricercato nel mondo delle criptovalute.

Do Kwon è un cittadino sudcoreano di 31 anni ed era uno dei due co-fondatori del progetto **Terraform Labs**, il quale si basava sulla combinazione delle due criptovalute **TerraUSD e Luna**. Il sistema di blockchain del progetto però [è collassato lo scorso maggio](https://www.wired.it/article/terra-criptovaluta-luna-bitcoin-ethereum-crollo/), polverizzando circa **40-60 miliardi di dollari** a seconda delle stime.

![article image](https://media-assets.wired.it/photos/627e3d1f38445a46612e2fbb/master/w_775%2Cc_limit/terra.png)

[Storia di Terra, la criptovaluta che si è polverizzata](/article/terra-criptovaluta-luna-bitcoin-ethereum-crollo/)

Spariti nel nulla 60 miliardi di capitalizzazione e investitori sul lastrico a causa del tracollo del progetto, basato su un sistema di due criptovalute, TerraUSD e Luna, collegate tra di loro

## La caccia all’uomo

Ancora oggi non è chiaro cosa sia successo la scorsa primavera, quando il valore di TerraUSD e di Luna è colato a picco decretando così la fine del progetto. Quando ciò è successo Kwon, che si trovava a Singapore dove avevano sede gli uffici di Terraform Labs, ha tentato di **far perdere le proprie tracce**. Le autorità sudcoreane lo stanno cercando per interrogarlo e verificarne le responsabilità, ma per un certo periodo il co-fondatore sembrava essere sparito. Secondo quanto rivelato dalla Procura del distretto meridionale di Seoul, Do avrebbe **lasciato Singapore per gli Emirati arabi uniti** da dove poi sarebbe fuggito verso una località non conosciuta.

Per cercare di arrestarlo lo scorso settembre [la Corea del Sud ha richiesto l’intervento dell’Interpol](https://www.wired.it/article/terra-luna-criptovaluta-corea-sud-fondatore-criptovaluta/), l’organizzazione internazionale dedita alla cooperazione di polizia e al contrasto del crimine, che a sua volta ha emesso un *red notice* per Kwon. Si tratta di una richiesta rivolta a tutti i paesi aderenti di collaborare per **localizzare e arrestare una persona ricercata** ovunque essa si trovi, in attesa dell’estradizione verso il paese dove è stato commesso il reato.

A dicembre i magistrati hanno però rivelato di essere a conoscenza del fatto che [Kwon si trovi in Serbia](https://en.yna.co.kr/view/AEN20221212002300315) e la procura di Seul ha contattato le autorità di Belgrado per **organizzarne il rientro in Corea**. Così, tra fine gennaio e inizio febbraio, una delegazione sudcoreana si è recata in Serbia per [coordinare gli sforzi necessari alla sua cattura](https://www.bloomberg.com/news/articles/2023-02-07/hunt-for-crypto-fugitive-do-kwon-led-south-korean-officials-to-serbia-last-week).

Molti ritengono che **il fuggitivo sia ancora nel paese**, visto che a novembre le autorità di Seul gli hanno annullato il passaporto, ma secondo qualcuno Kwon potrebbe aver attraversato illegalmente la frontiera e si troverebbe ora in un altro paese europeo. Tra Serbia e Corea non c’è un trattato bilaterale di **estradizione**, ma entrambi fanno parte della Convenzione europea di estradizione.

![article image](https://media-assets.wired.it/photos/615d78e45ccc3b73fb149c91/master/w_775%2Cc_limit/wired_placeholder_dummy.png)

[Perché bitcoin continua a crollare](/article/bitcoin-crollo-prezzo-cause/)

La più importante valuta digitale al mondo ha perso il 65% in meno di un anno. C'entrano l'inflazione e il rialzo dei tassi di interesse, come per gli altri asset finanziari

## Il collasso delle due criptovalute

Le autorità sudcoreane hanno aperto le indagini sull’accaduto immediatamente dopo il collasso delle due criptovalute, quando una serie di **piccoli investitori** hanno iniziato un’azione legale contro Kwon. In alcuni casi si tratta di piccoli risparmiatori che avevano **convertito i propri risparmi in cripto**, finendo così sul lastrico dopo il collasso dello scorso maggio. In Corea del Sud in particolare, questo è un fenomeno molto [diffuso tra i giovani](https://www.asianews.it/notizie-it/Seoul%2C-l%2711%2C3-dei-giovani-nella-morsa-dei-debiti-57021.html) che in mancanza di adeguati sbocchi lavorativi cercano di accrescere il proprio reddito grazie alla **compravendita delle cripto**.

Il sistema TerraUSD-Luna elaborato da Terraform Labs godeva di **ampia fiducia nel mercato delle criptovalute**, tanto da rendere Luna per un certo periodo una delle 10 monete digitali più importanti al mondo per capitalizzazione di mercato. Comprensibilmente quindi, oggi molti investitori e risparmiatori sono stati danneggiati pesantemente dal fallimento e accusano Kwon di aver **consapevolmente messo in piedi uno schema Ponzi**.

La polizia sudcoreana ha aperto un fascicolo per **frode ai danni degli investitori** e per **manipolazione del mercato**. Kwon su [Twitter](https://twitter.com/stablekwon) continua a negare la propria responsabilità, anche se il suo legale ha affermato che il proprio cliente non è disposto a rispondere immediatamente alle richieste delle autorità. Secondo il co-fondatore delle due criptovalute, **l’indagine non sarebbe legittima** perché “*motivata politicamente*”.

La questione però [non riguarda solo la Corea](https://koreajoongangdaily.joins.com/2023/02/20/business/industry/korea-do-kwon-luna/20230220173702629.html) e presto ha interessato da vicino anche i regolatori finanziari degli **Stati Untiti**. “*Sosteniamo che Terraform e Do Kwon non siano riusciti a fornire al pubblico informazioni complete, corrette e veritiere come richiesto per una serie di titoli di criptovalute, in particolare per Luna e TerraUSD*”, hanno detto qualche giorno fa le autorità di Washington.

Eppure come scritto dal [*New York Times*](https://www.nytimes.com/2022/12/07/business/ftx-sbf-crypto-...