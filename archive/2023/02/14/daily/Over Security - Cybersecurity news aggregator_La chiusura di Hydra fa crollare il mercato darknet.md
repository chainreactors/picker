---
title: La chiusura di Hydra fa crollare il mercato darknet
url: https://www.securityinfo.it/2023/02/13/la-chiusura-di-hydra-fa-crollare-il-mercato-darknet/?utm_source=rss&utm_medium=rss&utm_campaign=la-chiusura-di-hydra-fa-crollare-il-mercato-darknet
source: Over Security - Cybersecurity news aggregator
date: 2023-02-14
fetch_date: 2025-10-04T06:32:28.517023
---

# La chiusura di Hydra fa crollare il mercato darknet

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## La chiusura di Hydra fa crollare il mercato darknet

Feb 13, 2023  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [Approfondimenti](https://www.securityinfo.it/category/approfondimenti/), [Hacking](https://www.securityinfo.it/category/approfondimenti/hacking/), [In evidenza](https://www.securityinfo.it/category/in-evidenza/), [Mercato](https://www.securityinfo.it/category/approfondimenti/mercato/), [RSS](https://www.securityinfo.it/category/rss/)
 [0](https://www.securityinfo.it/2023/02/13/la-chiusura-di-hydra-fa-crollare-il-mercato-darknet/#respond)

---

Secondo uno studio di [Chainalysis](https://www.chainalysis.com/), che anticipa il [Crypto Crime Report 2023](https://go.chainalysis.com/2023-crypto-crime-report.html) atteso entro la fine di febbraio, nel 2022 **i mercati darknet hanno registrato una diminuzione significativa delle entrate** rispetto all’anno precedente.

**Il fatturato totale del settore è stato di 1,5 miliardi**, rispetto ai 3,1 miliardi del 2021. La maggior parte dei guadagni sono stati generati da market darknet convenzionali incentrati sulle droghe, mentre solo uno era dedicato alle frodi.

Hydra Market è stato il market con i guadagni più alti nel 2022, **ma è stato chiuso lo scorso aprile** in un’operazione congiunta organizzata da Usa e Germania.

La chiusura di questo market **ha provocato un calo dell’intero settore**, ma i tre mercati con i guadagni più alti, Mega Darknet, Blacksprut e OMG! hanno cercato di attirare gli ex utenti e venditori di Hydra.

![](https://www.securityinfo.it/wp-content/uploads/2023/02/chart-2-top-25-1024x563-1.png)

Fonte: Chainalysis

**L****e entrate dei negozi dedicati alle frodi hanno** **continuato** **a diminuire**. La chiusura di importanti market del settore, come Bypass Shop, e una diminuzione delle entrate di Brian Dumps sono stati fattori importanti per determinare questo risultato.

I negozi di venditori indipendenti hanno mostrato un andamento diverso, con un aumento delle entrate a marzo e un declino a partire da giugno. **Questi negozi autonomi sono gestiti da singoli venditori** di droga che risparmiano sulle commissioni richieste dai mercati darknet tradizionali.

**La relazione tra le entrate dei mercati darknet e quelle dei venditori indipendenti** è stata negativa, con un picco di entrate nei negozi di venditori singoli durante il declino dei mercati darknet tradizionali.

## Nuove opportunità

Prima della sua chiusura, Hydra era il più grande mercato darknet del mondo e gestiva il 93,3% del valore economico nell’ecosistema darknet. Dopo la sua scomparsa, tre altri player del settore (Blacksprut, OMG! e Mega Darknet Market), **hanno visto crescere le loro entrate e si sono alternati** al centro della scena.

OMG ha raggiunto un picco del 65,2% nel mercato totale ad aprile, ma è stato **bloccato da un attacco DDoS** a giugno. Blacksprut ha raggiunto il 68,5% di entrate di picco a novembre, ma è stato **violato alla fine del mese**.

La natura illecita delle merci e dei servizi in vendita nel darknet comporta che **venditori e acquirenti tendono ad abbandonare un market che ha subito una violazione** dei dati.

![](https://www.securityinfo.it/wp-content/uploads/2023/02/chart-5-Hydras-closure-and-the-top-eight-markets-in-2022-copy-1024x828-1.png)

Fonte: Chainalysis

I tre principali mercati successori di Hydra, OMG, Blacksprut e Mega, **hanno lottato per il dominio** dopo la chiusura di Hydra. Per comprendere come i tre mercati si siano affrontati, i ricercatori hanno analizzato i dati on-chain per ricavare informazioni sulla migrazione degli ex utenti di Hydra.

**OMG ha dominato per quasi due mesi**, subito dopo la chiusura di Hydra, catturando quasi il 100% della quota di mercato. Tuttavia, nel periodo successivo, OMG ha mantenuto solo una parte di questi utenti, **perdendo una quota significativa di attività illecita a favore di Blacksprut e Mega**.

## Seguire i flussi di criptovalute

I dati mostrano che la maggior parte degli utenti del mercato darknet, inclusi gli acquirenti di droghe e i criminali che utilizzavano i servizi di riciclaggio di denaro, **hanno effettuato transazioni esclusivamente con OMG** durante il primo periodo.

Almeno due dei tre mercati successori, Blacksprut e Mega, hanno iniziato a **proporre servizi di riciclaggio di denaro** simili a quelli di Hydra. Il fornitore di Blacksprut, RedBull Exchange, ha comunicato agli utenti che possono prelevare Bitcoin con una commissione del 4% e che i fondi verranno trasferiti senza alcun controllo o pulizia.

Post simili su Mega Darknet Market hanno confermato che **anche questo market offre servizi analoghi**; i ricercatori non hanno trovato una conferma diretta che questo valga anche per OMG, ma l’analisi dei dati on-chain suggeriscono una risposta positiva.

![](https://www.securityinfo.it/wp-content/uploads/2023/02/chart-6-alluvial-1024x729-1.png)

Fonte: Chainalysis

## Continuità di servizio

OMG offre droghe illegali, utilità di hacking, informazioni bancarie e altro ancora. Dopo la chiusura di Hydra, OMG ha iniziato a **registrare un afflusso elevato di entrate**, gran parte delle quali provenienti da controparti di Hydra.

L’analisi blockchain suggerisce che **gli amministratori di Hydra potrebbero essere stati coinvolti nello sviluppo di OMG**. I due mercati hanno anche molte somiglianze operative, come il servizio di corriere basato sulla posizione. Queste somiglianze tecniche e le tempistiche legate al flusso di entrate suggeriscono un legame con Hydra.

L’analisi mostra connessioni ancor più interessanti: OMG invia infatti **grosse somme in criptovaluta allo stesso gruppo di indirizzi** di deposito in un exchange ad alto rischio con una forte presenza in Russia.

La sovrapposizione **suggerisce che gli account possano essere controllati ...