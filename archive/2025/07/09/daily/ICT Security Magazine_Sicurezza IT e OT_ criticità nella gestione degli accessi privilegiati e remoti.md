---
title: Sicurezza IT e OT: criticità nella gestione degli accessi privilegiati e remoti
url: https://www.ictsecuritymagazine.com/articoli/sicurezza-accessi-privilegiati/
source: ICT Security Magazine
date: 2025-07-09
fetch_date: 2025-10-06T23:55:42.305544
---

# Sicurezza IT e OT: criticità nella gestione degli accessi privilegiati e remoti

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Sicurezza IT e OT: criticità nella gestione degli accessi privilegiati e remoti. Cyber crime conference, Olivier Cavroy (Solutions Engineer di Wallix)](https://www.ictsecuritymagazine.com/wp-content/uploads/Olivier-Cavroy-Solutions-Engineer-di-Wallix_Cyber-Crime-Conference-.jpg)

# Sicurezza IT e OT: criticità nella gestione degli accessi privilegiati e remoti

A cura di:[Redazione](#molongui-disabled-link)  Ore 8 Luglio 202526 Giugno 2025

Nel contesto della sicurezza informatica, gli accessi privilegiati rappresentano una vulnerabilità critica che le organizzazioni non possono permettersi di trascurare.

Durante la [13ª Edizione della Cyber Crime Conference](https://www.ictsecuritymagazine.com/eventi/cybercrimeconference2025), Olivier Cavroy (*Solutions Engineer* di Wallix) ha offerto un’illuminante dissertazione su questa tematica, proponendo strategie innovative per mitigare rischi che potrebbero compromettere l’integrità di intere infrastrutture informatiche.

## L’origine delle vulnerabilità: due casi studio emblematici

Cavroy, in apertura del suo intervento, ha presentato due scenari di attacco che illustrano la duplice natura delle minacce quotidianamente affrontate dalle organizzazioni moderne.

![Intesa Sanpaolo Data Breach 2024 - Sicurezza IT e OT: criticità nella gestione degli accessi privilegiati e remoti. Cyber crime conference, Olivier Cavroy (Solutions Engineer di Wallix)](https://www.ictsecuritymagazine.com/wp-content/uploads/POWERPNT_yqomHutou0-700x391.png)

Il primo caso riguarda un episodio che ha coinvolto Intesa San Paolo, dove la minaccia non è arrivata dall’esterno – come spesso si è portati a credere – bensì dall’interno dell’istituto bancario: un dipendente, sfruttando la propria posizione privilegiata, ha tentato di accedere illegittimamente agli account di personalità di alto profilo, tra cui Mario Draghi e Giorgia Meloni.

*«È un attacco interno a una banca, realizzato da un dipendente all’interno della banca stessa»* ha sottolineato Cavroy, evidenziando come le minacce endogene possano risultare particolarmente insidiose in quanto perpetrate da soggetti che già godono di un certo livello di fiducia.

![Viasat Cyber attack - Sicurezza IT e OT: criticità nella gestione degli accessi privilegiati e remoti. Cyber crime conference, Olivier Cavroy (Solutions Engineer di Wallix)](https://www.ictsecuritymagazine.com/wp-content/uploads/POWERPNT_kJL4QUDHbl-700x360.png)

Il secondo scenario analizzato travalica i confini aziendali per assumere dimensioni geopolitiche. Poco prima dell’inizio del conflitto in Ucraina, un attacco sofisticato ha preso di mira gli strumenti VPN di diverse realtà industriali. Come ha raccontato il relatore, alcuni soggetti *«il giorno prima della guerra hanno attaccato gli strumenti VPN, prendendo poi il controllo dell’accesso remoto da più di 3.000 dispositivi; e* *questo ha avuto un impatto enorme sulla produzione».*

Un esempio lampante di come gli accessi remoti, se non adeguatamente protetti, possano trasformarsi in vulnerabilità sistemiche con ripercussioni potenzialmente devastanti.

La giustapposizione di questi due episodi non è casuale: *«uno interno (legato all’IT), uno esterno (legato all’accesso remoto). E noi siamo una soluzione che protegge gli accessi interni ed esterni»* ha rimarcato Cavroy, delineando il [perimetro d’azione di Wallix nel vasto campo della cybersecurity](https://www.wallix.com/it/).

Guarda il video completo dell’intervento di Olivier Cavroy, *Solutions Engineer* di Wallix, tenuto durante la Cyber Crime Conference 2025:

## L’architettura della sicurezza: un approccio stratificato

La filosofia di Wallix – che parte dallo sviluppo di soluzioni di sicurezza specifiche per ambienti bancari, ma oggi si estende anche alla difesa degli apparati industriali – si fonda su un sistema di protezione che affronta in modo olistico il problema degli accessi privilegiati.

Il primo strato di questa architettura multilivello è rappresentato dall’autenticazione, elemento imprescindibile *«per essere sicuri dell’identità dell’utente»*, ha spiegato Cavroy.

Una volta verificata l’identità entra in gioco il secondo livello, ossia il controllo granulare degli accessi e azioni consentiti. *«Poi facciamo un controllo: cosa sta facendo questa persona, a cosa può accedere…»*

Questo approccio basato sul principio del privilegio minimo consente di limitare drasticamente la superficie di attacco, garantendo che ogni utente abbia accesso esclusivamente alle risorse necessarie per svolgere le proprie mansioni.

Il terzo pilastro della strategia Wallix riguarda la tracciabilità. *«Guardiamo le attività, i comandi, le applicazioni avviate, eventuali comportamenti anomali»* ha illustrato Cavroy; una capacità di monitoraggio approfondito che non solo funge da deterrente per comportamenti malevoli ma costituisce anche uno strumento inestimabile in fase di analisi post-incidente, consentendo di ricostruire con precisione la sequenza degli eventi.

Completano l’architettura di sicurezza la gestione centralizzata delle credenziali e la protezione specifica dei sistemi-target. *«Non condividiamo mai le credenziali ad altre persone»* ha precisato l’esperto, evidenziando come ciò riduca drasticamente il rischio di compromissione delle credenzia...