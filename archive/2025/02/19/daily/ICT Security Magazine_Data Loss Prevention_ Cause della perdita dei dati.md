---
title: Data Loss Prevention: Cause della perdita dei dati
url: https://www.ictsecuritymagazine.com/articoli/data-loss-cause/
source: ICT Security Magazine
date: 2025-02-19
fetch_date: 2025-10-06T21:55:25.509687
---

# Data Loss Prevention: Cause della perdita dei dati

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Le cause di data loss: errore umano, vulnerabilità tecniche e attacchi informatici"](https://www.ictsecuritymagazine.com/wp-content/uploads/20944135-scaled.jpg)

# Data Loss Prevention: Cause della perdita dei dati

A cura di:[Vito Sinforoso](#molongui-disabled-link)  Ore 18 Febbraio 202518 Febbraio 2025

Questo è il secondo articolo di una [serie](https://www.ictsecuritymagazine.com/articoli/data-loss-prevention/) scritta da Vito Sinforoso, focalizzata sulle soluzioni di Data Loss Prevention e sulla normativa riguardante la privacy e i diritti dei lavoratori. In questo articolo, ci concentreremo sulle cause della perdita dei dati, analizzando l’impatto dell’errore umano, delle vulnerabilità tecniche e degli attacchi informatici.

## **Quanto Conta l’Errore Umano nei Data Breach**

Secondo il Data Breach Investigations Report (DBIR)[[1]](#_ftn1), pubblicato con riferimento ai dati dell’anno 2023 da Verizon[[2]](#_ftn2):

* il 74% di tutte le violazioni (data breaches) include l’elemento umano, con persone coinvolte tramite errori, abusi di privilegi, uso di credenziali rubate o ingegneria sociale;
* l’83% delle violazioni ha coinvolto attori esterni[[3]](#_ftn3):
* la motivazione principale degli attacchi continua ad essere prevalentemente di natura finanziaria, riguardando il 95% delle violazioni;
* i tre modi principali in cui gli aggressori accedono a un’organizzazione sono il furto di credenziali, il phishing e lo sfruttamento delle vulnerabilità.

È evidente, quindi, che in molti casi l’errore umano è il vero punto debole della sicurezza dei dati, quello che in genere è chiamato “insider threat”, termine che indica una minaccia interna proveniente da dipendenti e collaboratori che spesso, consapevoli o inconsapevoli, sono la principale causa dei [data breach](https://www.researchgate.net/publication/366713679_Data_Breach_-Its_Effects_on_Industry) per la loro incompetenza o per superficialità nel gestire i dati aziendali.

E questo scenario non riguarda soltanto le sfere più basse delle gerarchie aziendali: *“I top manager rappresentano una minaccia crescente per la sicurezza informatica. Da una parte, infatti, sono loro ad essere in possesso dei dati più delicati delle realtà imprenditoriali e, dall’altra, sono anche le persone meno protette visto che molte società attuano delle eccezioni sui protocolli cyber appositamente per questi ruoli”.* Ecco perché le aziende, oltre all’ormai tradizionale formazione del personale, dovrebbero *“rafforzare la protezione verso le figure apicali per evitare costose intrusioni al sistema”*[[4]](#_ftn4).

## **Differenze tra Data Loss, Data Breach e Data Leak**

L’art. 4, n. 12 del Regolamento europeo 2016/679 (RGPD/GDPR) definisce la «violazione dei dati personali» (data breach) come “la violazione di sicurezza che comporta accidentalmente o in modo illecito la distruzione, la perdita, la modifica, la divulgazione non autorizzata o l’accesso ai dati personali trasmessi, conservati o comunque trattati”[[5]](#_ftn5).

Tecnicamente si può distinguere nelle seguenti tipologie di criticità rispetto alla perdita di disponibilità dei dati:

* per **data loss**[[6]](#_ftn6) (perdita di dati), si intende una situazione in cui i dati vengono persi o distrutti a causa di vari fattori come guasti hardware, cancellazione accidentale, disastri naturali, o attacchi di malware che danneggiano o criptano i dati (ad esempio, tramite ransomware).

La principale differenza rispetto ad un data breach e ad un data leak è che nel caso di data loss, l’attenzione si focalizza sulla perdita o distruzione dei dati piuttosto che sulla loro esposizione non autorizzata. Inoltre, un data loss può verificarsi anche senza vi sia stato necessariamente un accesso non autorizzato ai dati, da parte di terzi;

* un **data breach**[[7]](#_ftn7) (violazione dei dati) si verifica quando dati protetti o confidenziali subiscono accessi o vengono divulgati in modo non autorizzato a seguito di un attacco informatico, una violazione della sicurezza o un errore interno.

La differenza principale è che nel data breach c’è un elemento intenzionale o un attacco che porta all’esposizione dei dati. A differenza del data loss, che può essere accidentale e non coinvolgere un accesso esterno, e del data leak, che può avvenire senza un’azione maliziosa diretta, il data breach implica un atto deliberato per accedere ai dati;

* un **data leak**[[8]](#_ftn8) (fuga di dati) si verifica quando informazioni confidenziali sono esposte in modo non intenzionale, spesso a causa di configurazioni errate, difetti di sicurezza o negligenza. Questo può avvenire senza un attacco esterno esplicito.

La principale differenza rispetto a un data breach è che il data leak non implica necessariamente un’azione maliziosa da parte di hacker o insider. È più spesso il risultato di errori o mancanze nella gestione dei dati.

Rispetto al data loss, che si concentra sulla perdita di accesso ai dati, il data leak comporta l’esposizione non intenzionale di dati a parti non autorizzate.

Una strategia di Data Loss Prevention mira a prevenire tutte e tre le casistiche e consente alle organizzazioni di garantire elevati standard di protezione e di minimizzare molti rischi informatici.

## **Le cause della Data ...