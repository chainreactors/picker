---
title: Lumma Stealer: Europol e Microsoft unite contro il cybercrime
url: https://www.ictsecuritymagazine.com/articoli/lumma-stealer/
source: ICT Security Magazine
date: 2025-07-11
fetch_date: 2025-10-06T23:29:05.182488
---

# Lumma Stealer: Europol e Microsoft unite contro il cybercrime

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![operazione Microsoft-Europol 2025 che mostra lo smantellamento dell'infrastruttura criminale di Lumma Stealer infostealer](https://www.ictsecuritymagazine.com/wp-content/uploads/freepik__an-abstract-art-piece-representing-the-fight-again__15545.jpeg)

# Lumma Stealer: Europol e Microsoft unite contro il cybercrime

A cura di:[Luca Cadonici](#molongui-disabled-link)  Ore 10 Luglio 202510 Luglio 2025

Nel maggio 2025, Microsoft ed Europol hanno unito le forze in un’operazione internazionale volta a smantellare l’ecosistema criminale di Lumma Stealer – noto anche come LummaC2 – tra i più diffusi infostealer globali, con oltre 394.000 dispositivi Windows infettati tra marzo e maggio 2025.

Il malware, in grado di esfiltrare credenziali, cookie, portafogli di criptovalute e altri dati sensibili da dispositivi compromessi, alimentava frodi finanziarie, furti d’identità e attacchi ransomware.

![](https://www.ictsecuritymagazine.com/wp-content/uploads/LummaC2-takedown-splash.png)

Sulla base di queste evidenze, la Digital Crimes Unit di Microsoft, Europol, il Dipartimento di Giustizia degli Stati Uniti, il Centro europeo per la criminalità informatica (EC3) e il Japan Cybercrime Control Center (JC3), insieme a partner privati come BitSight, Cloudflare e altri operatori coinvolti in attività di intelligence e supporto tecnico, hanno disattivato l’infrastruttura operativa del malware.

“Oltre 1.300 domini legati a Lumma sono stati sequestrati o trasferiti a Microsoft e reindirizzati verso sinkhole sotto il suo controllo, azzerando le comunicazioni tra il malware e i suoi operatori e bloccando ogni attività illecita residua. In un’azione coordinata, il Dipartimento di Giustizia degli Stati Uniti (DOJ) ha infine sequestrato il pannello di controllo di Lumma, elemento essenziale per il funzionamento del marketplace associato al malware.

## Lumma Stealer: funzionamento, diffusione e obiettivi

**LummaC2 è il successore di LummaC, un infostealer basato sul modello Malware-as-a-Service (MaaS)** progettato per sottrarre dati sensibili da browser, applicazioni e portafogli di criptovalute, oltre a poter installare ulteriori payload malevoli. **Pubblicizzato su forum underground dalla fine del 2022, ha subito rapidi sviluppi con frequenti aggiornamenti.**

![](https://www.ictsecuritymagazine.com/wp-content/uploads/lumma28-3.jpg)

Il malware è **gestito da un gruppo criminale identificato da Microsoft Threat Intelligence come Storm-2477**, responsabile dello sviluppo, della manutenzione dell’infrastruttura *Command and Control (C2)* e della piattaforma MaaS. Gli affiliati, dopo aver acquistato l’accesso tramite **criptovalute**, utilizzano un **pannello di amministrazione** per generare eseguibili personalizzati di Lumma, controllare le comunicazioni C2 e consultare i dati rubati.

Il [malware](https://www.ictsecuritymagazine.com/articoli/breve-storia-dei-malware-levoluzione-delle-specie-dalle-origini-ai-giorni-nostri/) è stato utilizzato in numerose campagne da gruppi ransomware noti, come Octo Tempest (noto anche come Scattered Spider), Storm-1607, Storm-1113 e Storm-1674. La sua distribuzione multi-vettoriale includeva e-mail di phishing, malvertising, download da siti compromessi, software piratati, script offuscati su GitHub e persino come payload secondario in infezioni complesse. In molti casi, Lumma si camuffava da entità affidabili, come Booking.com o Microsoft, per indurre le vittime a scaricare ed eseguire il codice malevolo.

I bersagli spaziavano da utenti privati a organizzazioni, fino a community di videogiocatori, istituzioni scolastiche e settori strategici come manifattura, telecomunicazioni, logistica, finanza e sanità, confermando Lumma Stealer come una minaccia persistente per la sicurezza globale.

## Il lato commerciale del Malware – Il “business model” del malware: abbonamenti, supporto e vendite via Telegram

Il malware principale **Lumma Stealer** è stato sviluppato utilizzando una combinazione di **C++ e ASM**, e progettato fin dall’inizio come una soluzione **Malware-as-a-Service (MaaS)**. Gli abbonati accedevano a un pannello per generare varianti del malware, gestire comunicazioni C2 e visualizzare i dati rubati. Gli operatori di LummaC2 gestivano inoltre un **bot Telegram** dedicato alla vendita diretta dei dati rubati raccolti dagli affiliati.

Le credenziali sottratte – denominate “log” – venivano analizzate, indicizzate e rese disponibili su un **marketplace riservato**, dove gli acquirenti potevano acquistare crediti in criptovaluta e cercare le informazioni più redditizie. I log venivano anche raccolti da altri attori criminali che rivendevano l’accesso alle proprie collezioni, sempre attraverso Telegram.

![](https://www.ictsecuritymagazine.com/wp-content/uploads/67bd1186b92a4a3e944f957a_66c382dea1143b8b964ad1cd_64f7a5a5862a1883b04d07c0_Picture1.png)L’offerta commerciale includeva **piani di abbonamento mensili compresi tra 250 e 1.000 dollari**, con la possibilità di acquistare **l’accesso al codice sorgente per 20.000 dollari**. Per facilitare l’utilizzo anche da parte di attori meno esperti, il gruppo aveva pubblicato una **documentazione tecnica dettagliata su Gitbook**, accessibile tramite un sito web dedicato collegato al progetto.

## 2023 – l’analisi di Darktra...