---
title: Aumentano le campagne di phishing a tema PagoPA: il CERT-AGID ne individua ben 45 da marzo a oggi
url: https://cert-agid.gov.it/news/aumentano-le-campagne-di-phishing-a-tema-pagopa-il-cert-agid-ne-individua-ben-45-da-marzo-a-oggi/
source: Over Security - Cybersecurity news aggregator
date: 2025-06-13
fetch_date: 2025-10-06T22:55:00.331790
---

# Aumentano le campagne di phishing a tema PagoPA: il CERT-AGID ne individua ben 45 da marzo a oggi

* [Vai al contenuto](#main)
* [Vai alla navigazione del sito](#menu "accedi al menu")

[![Logo CERT-AGID](/wp-content/themes/cert-agid/assets/images/cert-agid-logo-white.svg)](https://cert-agid.gov.it/)

# [CERT-AGID Computer Emergency Response Team AGID](https://cert-agid.gov.it/)

[Agenzia per
l'Italia Digitale](https://www.agid.gov.it)

[![Logo AgID - Agenzia per l'Italia Digitale](/wp-content/themes/cert-agid/assets/images/logo-agid.svg)](https://www.agid.gov.it)

Seguici su

* [RSS](https://cert-agid.gov.it/feed/ "RSS")
* [Telegram](https://t.me/certagid "Telegram")
* [X / Twitter](https://twitter.com/agidcert "X / Twitter")

cerca nel sito

[Menu](#menu "accedi al menu")

![Logo del CERT-PA](/wp-content/themes/cert-agid/assets/images/cert-agid-logo-black.svg)
CERT-AGID

<https://cert-agid.gov.it/>

## Menu di navigazione

* Documentazione
  + [Documenti AGID](https://cert-agid.gov.it/documenti-agid/)
  + [Pillole informative](https://cert-agid.gov.it/pillole-informative/)
  + [Flusso IoC](https://cert-agid.gov.it/scarica-il-modulo-accreditamento-feed-ioc/)
* [Chi siamo](https://cert-agid.gov.it/chi-siamo/)
* [Contatti](https://cert-agid.gov.it/contatti/)
* [Strumenti](https://cert-agid.gov.it/strumenti/)
  + [hashr](https://cert-agid.gov.it/hashr/)
  + [Verifica HTTPS e CMS](https://cert-agid.gov.it/verifica-https-cms/)
  + [Statistiche sulle campagne italiane di malware e phishing](https://cert-agid.gov.it/statistiche/)
* [Glossario](https://cert-agid.gov.it/glossario/)
  + [0day](https://cert-agid.gov.it/glossario/0day/)
  + [Botnet](https://cert-agid.gov.it/glossario/botnet/)
  + [Data breach](https://cert-agid.gov.it/glossario/data-breach/)
  + [DDOS-DOS](https://cert-agid.gov.it/glossario/ddos-dos/)
  + [Deep-Dark web](https://cert-agid.gov.it/glossario/deep-dark-web/)
  + [Defacing](https://cert-agid.gov.it/glossario/defacing/)
  + [Exploit](https://cert-agid.gov.it/glossario/exploit/)
  + [MITM](https://cert-agid.gov.it/glossario/mitm/)
  + [OSINT-CLOSINT](https://cert-agid.gov.it/glossario/osint-closint/)
  + [Phishing](https://cert-agid.gov.it/glossario/phishing/)
  + [Privilege escalation](https://cert-agid.gov.it/glossario/privilege-escalation/)
  + [Spam](https://cert-agid.gov.it/glossario/spam/)
  + [Spoofing](https://cert-agid.gov.it/glossario/spoofing/)
  + [SQLi-SQL Injection](https://cert-agid.gov.it/glossario/sqli-sql-injection/)
  + [XSS](https://cert-agid.gov.it/glossario/xss/)
* Link utili
  + [Agenzia per l’Italia Digitale](https://www.agid.gov.it/)
  + [CSIRT Italia](https://csirt.gov.it)
  + [CERT-GARR](https://www.cert.garr.it/)
  + [CNAIPIC](https://www.commissariatodips.it/profilo/cnaipic/index.html)
  + [CERT-DIFESA](https://www.difesa.it/smd/cor/cert-difesa/25338.html)

* [Home](https://cert-agid.gov.it/)
* [In evidenza](https://cert-agid.gov.it/category/in-evidenza/)
* Aumentano le campagne di phishing a tema PagoPA: il CERT-AGID ne individua ben 45 da marzo a oggi

# Aumentano le campagne di phishing a tema PagoPA: il CERT-AGID ne individua ben 45 da marzo a oggi

12/06/2025

 [PagoPA](https://cert-agid.gov.it/tag/pagopa/)
[phishing](https://cert-agid.gov.it/tag/phishing/)

Il CERT-AGID sta registrando un preoccupante aumento delle campagne di phishing che sfruttano il tema **PagoPA** per colpire gli utenti italiani. Le prime segnalazioni risalgono alla **fine di marzo 2025**, seguite da alcune attività sporadiche nel mese di aprile. Tuttavia, è a partire da **maggio** che si osserva la tendenza a una diffusione più **costante e persistente**, come evidenziato anche dal seguente grafico relativo alle campagne con quel tema:

![](https://cert-agid.gov.it/wp-content/uploads/2025/06/image-3-1024x635.png)

Secondo i dati raccolti dall’osservatorio del CERT-AGID, sul tema **sono state censite 45 campagne di phishing** e sono stati finora **prodotti 520 indicatori di compromissione** (IoC), puntualmente condivisi con le amministrazioni pubbliche accreditate e con il team di sicurezza di PagoPA, per permettere una risposta tempestiva e coordinata al fenomeno.

## Attacchi sempre più mirati agli utenti “mobile”

Le campagne, contenenti **falsi solleciti di pagamento** relativi a presunte sanzioni stradali, vengono veicolate principalmente tramite **email**. L’obiettivo è indurre gli utenti a effettuare **pagamenti non dovuti** attraverso **link ingannevoli**.

![](https://cert-agid.gov.it/wp-content/uploads/2025/06/image-1.png)

Una delle costanti rilevate dalle campagne è rappresentata dalla capacità dei link di **eseguire un reindirizzamento condizionato**: il contenuto fraudolento viene mostrato solo se l’utente accede **da un dispositivo mobile**, mentre in caso contrario si viene dirottati sulla **pagina ufficiale di PagoPA**, aumentando così la credibilità dell’attacco e rendendo più difficile l’individuazione automatica.

Alcune campagne effettuano anche un secondo controllo basato sull’indirizzo IP dell’utente: l’obiettivo è nascondere la pagina fraudolenta a determinati soggetti o enti.

![](https://cert-agid.gov.it/wp-content/uploads/2025/06/image-4-1024x725.png)
![](https://cert-agid.gov.it/wp-content/uploads/2025/06/image-5-1024x725.png)

Fase 2

Una volta superati i controlli, la vittima viene reindirizzata a una pagina web che riproduce i loghi di PagoPA e si articola in due fasi: nella prima viene richiesto l’inserimento di dati personali come nome, cognome, email e numero di telefono; nella seconda, invece, viene sollecitata la compilazione dei campi relativi alla carta di credito, sempre con il pretesto di estinguere una presunta sanzione.

## Grafico con l’andamento delle campagne rilevate

![](https://cert-agid.gov.it/wp-content/uploads/2025/06/image-1024x341.png)

Il CERT-AGID invita gli utenti a prestare sempre di più **massima attenzione** a questo tipo di comunicazioni e ricorda che **PagoPA** ha [pubblicato un avviso](https://assistenza.pagopa.gov.it/hc/it/articles/34467698417297-Come-evitare-tentativi-di-phishing-o-truffa-a-nome-di-pagoPA) in cui suggerisce di **verificare l’attendibilità** dei messaggi ed eventualmente di accedere direttamente con SPID o CIE al sito dell’Ente di riferimento o al servizio ufficiale di PagoPA.

## Perchè i criminali informatici hanno scelto il tema PagoPA?

Il tema **PagoPA** risulta particolarmente efficace per attaccare una vasta platea di utenti. La piattaforma PagoPA è infatti ampiamente utilizzata in Italia per il pagamento di servizi pubblici come multe, tributi locali, tasse scolastiche e bollo auto. Il nome è ben conosciuto e associato a un contesto ufficiale e affidabile, elemento che favorisce la credibilità dei messaggi fraudolenti.

Un ulteriore fattore che rende PagoPA un bersaglio ideale è la **natura urgente e vincolante** delle comunicazioni che normalmente vi sono associate. I cybercriminali sfruttano questo aspetto per far leva sul senso di obbligo e urgenza percepito dagli utenti, spingendoli ad agire impulsivamente, spesso senza verificare con la dovuta attenzione l’autenticità del messaggio ricevuto.

La strategia si basa anche sull’abitudine, ormai consolidata, degli utenti a ricevere notifiche digitali via **SMS o email** da parte di servizi pubblici. Questo rende più facile confondere i messaggi fraudolenti con quelli reali, aumentando l’efficacia dell’inganno.

Attraverso queste false pagine di pagamento, gli attaccanti non solo raccolgono **dati personali**, come nome, cognome, email e numero di telefono, ma anche informazioni finanziarie, tra cui i dati della carta di credito. In questo modo riescono a ottenere sia strumenti per l’accesso a risorse economiche, sia elementi utili per futuri attacchi o frodi identitarie.

Taggato
[PagoPA](https://cert-agid.gov.it/tag/pagopa/)
[phishing](https://cert-agid.gov.it/tag/phishing/)

## Navigazione articoli

[Notizia precedente Sintesi riepilogativa delle campagne malevole nella settimana del 31 maggio – 6 giugno](https://cert-agid.gov.it/news/sintesi-riepilogativa-delle-campagne-malevole-nella-...