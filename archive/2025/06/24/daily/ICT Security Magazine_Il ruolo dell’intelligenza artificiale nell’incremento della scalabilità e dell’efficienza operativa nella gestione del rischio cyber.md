---
title: Il ruolo dell’intelligenza artificiale nell’incremento della scalabilità e dell’efficienza operativa nella gestione del rischio cyber
url: https://www.ictsecuritymagazine.com/articoli/intelligenza-artificiale-rischio-cyber/
source: ICT Security Magazine
date: 2025-06-24
fetch_date: 2025-10-06T22:55:15.041773
---

# Il ruolo dell’intelligenza artificiale nell’incremento della scalabilità e dell’efficienza operativa nella gestione del rischio cyber

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Infografica intelligenza artificiale e rischio cyber: crescita del mercato cybersecurity e governance ICT aziendale](https://www.ictsecuritymagazine.com/wp-content/uploads/untitled-design-6_MMdoCsUq.png)

# Il ruolo dell’intelligenza artificiale nell’incremento della scalabilità e dell’efficienza operativa nella gestione del rischio cyber

A cura di:[Flavio Marangi e Mattia Brambilla Pisoni](#molongui-disabled-link)  Ore 23 Giugno 202510 Giugno 2025

Negli ultimi anni, a seguito della sua diffusione sempre più massiva, l’intelligenza artificiale (di seguito, IA) ha assunto un ruolo centrale nella trasformazione dell’approccio alla cybersecurity da parte delle organizzazioni, diventando una risorsa essenziale per affrontare le sfide derivanti da tutte le sfere legate alla gestione della cybersicurezza, sia a livello *corporate* che di *operations*.

In particolare si stima che il mercato globale dell’IA nella *cybersecurity*, il quale si attestava già nel 2023 in 24.3 miliardi di dollari e in 31.1 nel 2024, raggiungerà la soglia di oltre 130 miliardi di dollari entro il 2030[[1]](#_ftn1); a fronte di un incremento di ricavi, per le aziende che impiegano nei processi interni strumenti di IA generativa, passato da 11 miliardi di dollari nel 2020 e 128 del 2024 a una prospettiva di oltre 1360 miliardi previsti per il 2030[[2]](#_ftn2) (cfr*.* Grafico 1).

![](https://www.ictsecuritymagazine.com/wp-content/uploads/grafico1.png)

Grafico 1

La capacità dell’IA di analizzare grandi quantità di dati eterogenei e di trarne correlazioni utili agli scopi dell’utente, identificando *pattern* ricorrenti e relative anomalie, sta rivoluzionando il panorama della sicurezza digitale, grazie a strumenti quali il *machine learning*, il *deep learning* e l’elaborazione del linguaggio naturale.

In particolare, le intersezioni tra IA e cybersecurity non si limitano all’utilizzo di tali strumenti per l’automazione o l’incremento di precisione e affidabilità nelle operazioni di *offensive security* – quali i processi di *threat intelligence,* *vulnerability assessment* e *penetration test* – potendosi estendere anche alla gestione della *cybersecurity* *governance*, laddove per *governance* s’intenda l’attività di costruzione dei processi interni funzionali al raggiungimento degli obiettivi di *business* dell’organizzazione e, al contempo, in grado di intercettare gli interessi degli *stakeholder*.

A riprova della concretezza dei risultati ottenibili dall’impiego delle predette tecnologie, vi è la circostanza per cui l’efficientamento del comparto sicurezza sia uno degli ambiti dove si riscontra la minor discrepanza tra i benefici attesi e quelli conseguiti attraverso l’impiego dell’IA, unitamente all’efficientamento di costo nella gestione del comparto *operations* (cfr*.* Grafico 2)[[3]](#_ftn3).

![](https://www.ictsecuritymagazine.com/wp-content/uploads/graf2.png)

Grafico 2

## Le applicazioni in ambito operations

Dal punto di vista dell’ambito *operations*, è importante sottolineare come l’IA possieda diverse caratteristiche che la rendono adatta ad essere impiegata a supporto della maggior parte delle attività rientranti in questa macroarea.

La capacità dell’IA di analizzare grandi volumi di dati in tempo reale agevola l’identificazione di *bug* o *feature*, rendendo possibile correlare eventi e generare *insight* predittivi estremamente funzionali allo svolgimento di attività che comprendono – *inter alia* – la *threat intelligence*, attraverso l’analisi di grandi quantità di dati provenienti da fonti eterogenee, come *log* di sistema o *feed* derivanti da attività di *business intelligence*, *social media* e *dark web*.

In particolare, attraverso strumenti di c.d. *machine learning* sia supervisionato che non, l’IA identifica eventuali discrepanze e anomalie rispetto ai *pattern* appresi, identificando potenziali segnali di attività malevole e rivelando così una potenziale vulnerabilità.

Ad esempio, i predetti modelli di *machine learning* possono analizzare flussi di dati in tempo reale per rilevare i c.d. indicatori di compromissione (IOC)[[4]](#_ftn4) o correlare eventi apparentemente isolati per scoprire campagne di attacco coordinate.

Anche le operazioni di *vulnerability assessment* possono beneficiare delle caratteristiche dei *tool* di IA, attraverso l’automatizzazione delle attività di scansione di reti, sistemi e applicazioni per analizzare vulnerabilità note, nonché per identificarne di nuove e potenziali. Grazie alla capacità di apprendimento a partire dai dati storici delle analisi svolte in precedenza, l’IA può prevedere quali vulnerabilità saranno più suscettibili di essere sfruttate, fornendo indicazioni di priorità basate sul contesto specifico dell’organizzazione.

Inoltre, le proprietà di *machine* e *deep* *learning* permettono di analizzare le configurazioni di rete attuali e identificare eventuali errori o differenze rispetto allo standard di sicurezza emerso da processi di apprendimento della macchina, spesso difficili da rilevare con metodi tradizionali[[5]](#_ftn5).

Analogamente l’IA permette lo svolgimento di *penetration test* attraverso simulazioni di attacco specifiche, grazie alle predette tecnologie di *reinforcement* e *deep learning*, quali la *privilege escalat...