---
title: Dati a spasso: nomi, cognomi, firme e altri dati di soccorritori lombardi e dei loro utenti
url: http://attivissimo.blogspot.com/2023/01/dati-spasso-nomi-cognomi-firme-e-altri.html
source: Il Disinformatico
date: 2023-02-01
fetch_date: 2025-10-04T05:23:12.424173
---

# Dati a spasso: nomi, cognomi, firme e altri dati di soccorritori lombardi e dei loro utenti

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2023/01/31

### Dati a spasso: nomi, cognomi, firme e altri dati di soccorritori lombardi e dei loro utenti

*Ultimo aggiornamento: 2023/02/01 16:05.*

Non si capisce se sia incoscienza, disinvoltura o ignoranza, ma è
impressionante la quantità di organizzazioni che mette su alla bell’e meglio
una pagina Web con i dati personali dei dipendenti, clienti o collaboratori
*“perché così è comodo e possiamo consultarli facilmente”*.

Vero, è comodo, ma altrettanto facilmente può consultarli anche chiunque
altro. A quanto pare non è ancora stata capita diffusamente la lezione
fondamentale che non basta non dire a nessuno dove si trovano i dati e così
nessuno li troverà:
*bisogna proteggerli attivamente*. Perché ormai da anni ci sono i motori
di ricerca generalisti, come Google, che permettono di trovare le pagine Web
pubblicamente raggiungibili anche senza conoscerne l’indirizzo, e ci sono i
motori di ricerca specializzati, come Shodan, che esplorano tutta Internet e
catalogano i siti che hanno servizi troppo accessibili e quindi vulnerabili.

Ieri (30 gennaio) ho
[segnalato](https://attivissimo.blogspot.com/2023/01/poi-la-gente-si-chiede-come-mai-i-dati.html)
il caso di un elenco di clienti assicurativi della zona di Chieti,
allegramente consultabile e modificabile da chiunque da chissà quanto tempo
fino alla mia segnalazione; oggi (31 gennaio) è il turno di un servizio di
soccorso sanitario della Lombardia, che pubblica su una pagina Web accessibile
a Google (e a chiunque abbia un browser) nomi, cognomi, indirizzi, numeri di
telefono e orari degli utenti che si avvalgono dei suoi servizi e molti altri
dati, compresi i nomi e cognomi, le firme e i numeri delle carte di identità e
delle patenti di numerosi soccorritori volontari o professionisti.

Il primo febbraio, per esempio, Mattea B. doveva essere trasportata da Predore
a Sarnico; il 2 febbraio Mario, telefono 34879\*\*\*\*\*, doveva essere portato da
Villongo all’ospedale di Iseo; il 14 febbraio la signora Teresa, telefono
32987\*\*\*\*\*\*, verrà trasportata da Villongo alla clinica Sant’Anna di Brescia,
e così via (le date sono visualizzate nel formato statunitense
*mese-giorno-anno*). Per ciascun utente è indicata anche la situazione
medica che rende necessario il trasporto.

[![](https://blogger.googleusercontent.com/img/b/R29vZ2xl/AVvXsEg-MuQXtaOxtiCjYbwx5h_MG2k8y6x3y5mp88DsP7STS1rSlikmzI7fVZCSTGCJinX7EOtJtmr38pRWfDTiBw06NZAvQNPoHH_G5qYIDqNYDwuoDTceOrljZ0X57LAnwfC3xoXVLk5heexeZwUrExn5cVdTmMv7h5M2BwbK9zuWbCpH3JXYRIc/w388-h400/Screenshot%202023-01-31%20at%2011.45.51_censored.jpg)](https://blogger.googleusercontent.com/img/b/R29vZ2xl/AVvXsEg-MuQXtaOxtiCjYbwx5h_MG2k8y6x3y5mp88DsP7STS1rSlikmzI7fVZCSTGCJinX7EOtJtmr38pRWfDTiBw06NZAvQNPoHH_G5qYIDqNYDwuoDTceOrljZ0X57LAnwfC3xoXVLk5heexeZwUrExn5cVdTmMv7h5M2BwbK9zuWbCpH3JXYRIc/s1468/Screenshot%202023-01-31%20at%2011.45.51_censored.jpg)

E poi ci sono nomi, cognomi e ruoli del personale, con tanto di firma
digitalizzata:

[![](https://blogger.googleusercontent.com/img/b/R29vZ2xl/AVvXsEgf-MylIJHfvapLqIbPCTlObX5a4dccahD5boYHrKEOOmDIsX6x1v9BE54YMCtlMe9a0kOks4wrDhUiLWMMaqOwzhV3BXaWExfIpX1Wis2PDl59-VuvzalJ62rKBJbLY5qRpG6DFwCx8wqvcWp5jdi2rPpHoneK2jwisjGTPF4Bbr9HLJ7GWc4/w306-h400/Screenshot%202023-01-31%20at%2010.33.41_censored.jpg)](https://blogger.googleusercontent.com/img/b/R29vZ2xl/AVvXsEgf-MylIJHfvapLqIbPCTlObX5a4dccahD5boYHrKEOOmDIsX6x1v9BE54YMCtlMe9a0kOks4wrDhUiLWMMaqOwzhV3BXaWExfIpX1Wis2PDl59-VuvzalJ62rKBJbLY5qRpG6DFwCx8wqvcWp5jdi2rPpHoneK2jwisjGTPF4Bbr9HLJ7GWc4/s1664/Screenshot%202023-01-31%20at%2010.33.41_censored.jpg)

C’è anche un elenco di
*“personale che non timbra da più di 3 settimane”*:

[![](https://blogger.googleusercontent.com/img/b/R29vZ2xl/AVvXsEgGrcMxGbBGP9DN7cxDdJQa8H3UXD5dC15Tj1l5ohU5BfKdwEAr4P3ePu0wDVIfFDUl6RNfQ0hu9RF14GkcCZARacj8c4Ny507LzqjofXWWXceQ0fjessIT-BR1xd0HMltMwutVnANoIO-2CZa-QqQJtXV4y4JPSGoRKkr75XbZF8aBQhmoCGg/w325-h400/Screenshot%202023-01-31%20at%2010.27.08_censored.jpg)](https://blogger.googleusercontent.com/img/b/R29vZ2xl/AVvXsEgGrcMxGbBGP9DN7cxDdJQa8H3UXD5dC15Tj1l5ohU5BfKdwEAr4P3ePu0wDVIfFDUl6RNfQ0hu9RF14GkcCZARacj8c4Ny507LzqjofXWWXceQ0fjessIT-BR1xd0HMltMwutVnANoIO-2CZa-QqQJtXV4y4JPSGoRKkr75XbZF8aBQhmoCGg/s1659/Screenshot%202023-01-31%20at%2010.27.08_censored.jpg)

Tutto in HTTP; niente HTTPS, su un indirizzo IP di Telecom Italia, aperto
sulle porte 443, 8045, 8445, 8545 (sulla 80 c’è una login a una VPN in HTTPS).
Non ho trovato il modo di capire chi sia il responsabile di queste pagine e
avvisarlo; nell’HTML non ci sono informazioni di identità e anche un
*reverse DNS lookup* non trova nulla. Se avete idee, segnalatele nei
commenti.

Già è brutto che vengano disseminati i dati sanitari degli utenti, ma c’è un
problema peggiore: questi dati possono essere un appiglio perfetto per
compiere truffe o raggiri ai danni delle persone coinvolte. Giusto per fare un
esempio, se qualche truffatore o malintenzionato telefonasse alla signora
Teresa fingendo di essere un addetto al servizio trasporto utenti e le dicesse
che il suo trasporto (di cui cita tutti i dettagli) avrà un costo aggiuntivo e
che passerà un incaricato a riscuoterlo, probabilmente la signora ci
crederebbe e aprirebbe la porta di casa all’“incaricato”.

A un livello più sofisticato, un malvivente potrebbe approfittare del fatto
che sa di questa violazione della privacy e contattare i responsabili del sito
chiedendo bitcoin per non segnalare l’accaduto al Garante; se non chiedesse
troppo, avrebbe buone probabilità di incassare, perché l’estorsione costerebbe
meno di quello che costerebbe la sanzione del Garante più le spese legali e
quelle per mettere a posto il sito.

Questi sono solo i primi due scenari che mi vengono in mente, e io non sono un
criminale informatico, che sicuramente avrà più inventiva di me.

---

**2023/02/01 16:05.** Ho ricevuto una mail dall’Agenzia Regionale Emergenza
Urgenza che mi segnala che con le informazioni che ho fornito privatamente
all’AREU è stato possibile risalire all’Associazione di Soccorso e contattarne
i responsabili.

---

**2023/02/02 11:30**. I dati non sono più accessibili via Internet.

Pubblicazione iniziale:
[31.1.23](https://attivissimo.blogspot.com/2023/01/dati-spasso-nomi-cognomi-firme-e-altri.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/3505699781229605929 "Post per email")

Labels:
[dati a spasso](https://attivissimo.blogspot.com/search/label/dati%20a%20spasso),
[privacy](https://attivissimo.blogspot.com/search/label/privacy)

#### Nessun commento:

[Posta un commento](https://www.blogger.com/comment/fullpage/post/7421441/3505699781229605929)

[Post più recente](https://attivissimo.blogspot.com/2023/02/dati-spasso-nomi-cognomi-e-indirizzi-di.html "Post più recente")

[Post più vecchio](https://attivissimo.blogspot.com/2023/01/capelli-da-record-nello-spazio.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/3505699781229605929/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
Malti
Nederlandse
Norske (Bokmål)
Polski
Português
Română
Русский
Slovenská jazyku
Slovenski jezi...