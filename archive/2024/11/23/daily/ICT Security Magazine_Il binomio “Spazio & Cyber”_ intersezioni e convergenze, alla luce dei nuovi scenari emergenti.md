---
title: Il binomio “Spazio & Cyber”: intersezioni e convergenze, alla luce dei nuovi scenari emergenti
url: https://www.ictsecuritymagazine.com/notizie/spazio-cyber-cybersecurity/
source: ICT Security Magazine
date: 2024-11-23
fetch_date: 2025-10-06T19:20:33.939210
---

# Il binomio “Spazio & Cyber”: intersezioni e convergenze, alla luce dei nuovi scenari emergenti

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![space e cyber Calogero Vinciguerra](https://www.ictsecuritymagazine.com/wp-content/uploads/space-e-cyber-Calogero-Vinciguerra.jpg)

# Il binomio “Spazio & Cyber”: intersezioni e convergenze, alla luce dei nuovi scenari emergenti

A cura di:[Redazione](#molongui-disabled-link)  Ore 22 Novembre 202424 Novembre 2024

Il libro *“Spazio & Cyber: intersezioni e convergenze, alla luce dei nuovi scenari emergenti”* mette in evidenza come l’integrazione tra i domini spaziale e cibernetico stia trasformando radicalmente gli equilibri geopolitici e tecnologici. In un’epoca in cui la competizione globale si gioca anche sul fronte tecnologico, questo volume rappresenta una bussola per comprendere le implicazioni strategiche di questi cambiamenti e per tracciare le linee di intervento necessarie a garantire resilienza, protezione e sviluppo sostenibile in entrambi i settori.

## La Convergenza tra Spazio & Cyber: Nuovi Paradigmi di Sicurezza

La rapida evoluzione delle tecnologie cibernetiche e spaziali continua a mutare gli equilibri geopolitici ed economici, ridefinendo i paradigmi della sicurezza globale. La linea di demarcazione tra il settore cibernetico e quello spaziale si assottiglia sempre più, fino a svanire completamente. Da un’ottica prettamente digitale, le trame pervasive generate dal dominio spaziale e da quello cibernetico si intersecano e convergono reciprocamente, fondendosi in un’unica entità ibrida.

In questo scenario dinamico, il saggio “*Spazio & Cyber – intersezioni, convergenze e scenari emergenti”* di Calogero Vinciguerra offre un’analisi completa della complessa interazione tra i due domini, puntando la luce dei riflettori sulle opportunità economiche e le sfide geopolitiche e securitarie che ne derivano.

#### Le Interconnessioni tra Spazio & Cyber: Opportunità e Sfide

L’Autore ci conduce in un viaggio esplicativo che svela le molteplici trame che legano questi due ambiti apparentemente distinti. Egli esplora in profondità le loro intersezioni e convergenze, evidenziando come queste stiano dando forma a nuovi scenari emergenti, offrendo una visione d’insieme coerente e completa, che ci aiuta a comprendere meglio le variegate sfumature del binomio “[Spazio & Cyber](https://www.ictsecuritymagazine.com/pubblicazioni/quaderni-di-cyber-intelligence-6/)”.

Un aspetto particolarmente rilevante dell’opera è l’attenzione dedicata al fenomeno della *new space economy*, ovvero l’ingresso di attori privati nel settore spaziale determinati a raggiungere obiettivi ambiziosissimi, Elon Musk e la sua SpaceX ne sono un esempio eclatante. Il libro mette in luce come questa nuova realtà stia ridefinendo le dinamiche competitive globali, creando da un lato nuove opportunità ma dall’altro anche inedite criticità.

#### Spazio & Cyber: L’Importanza della Cybersicurezza

In questo contesto, la *cyber*sicurezza assume un ruolo cruciale nel garantire anche la protezione dei sistemi e dei servizi basati sulla tecnologia spaziale.

L’Autore non si limita però a sollevare questioni, ma offre anche spunti di riflessione e possibili soluzioni. Per esempio, in merito alla fragilità dei cavi sottomarini, propone non solo una strategia di monitoraggio ma anche l’approntamento di un piano globale di *business continuity*, incentrato sulla disponibilità sia di dorsali in fibra ottica ridondanti sia di collegamenti via satellite alternativi, da impiegare in situazioni di emergenza e crisi.

Il saggio non solo analizza nel dettaglio le diverse tipologie di minacce, ma ci mette anche in guardia dai rischi legati alle interdipendenze tra le varie infrastrutture critiche. In particolare, vengono esaminati gli effetti catastrofici, su larga scala, degli attacchi di tipo *Electromagnetic Pulse* (EMP) e dei sabotaggi ai cavi sottomarini, sempre più correlati all’evoluzione della minaccia ibrida.

Ciò che rende particolarmente apprezzabile questo lavoro è lo stile comunicativo dell’Autore, che riesce a rendere accessibili anche i concetti più complessi. Calogero Vinciguerra dimostra una notevole abilità nel tradurre la complessità tecnica in un linguaggio chiaro e comprensibile, senza però sacrificare la profondità dell’analisi. Questo aspetto rende il libro non solo una lettura stimolante per gli addetti ai lavori, ma anche un’opportunità di apprendimento per un pubblico più vasto.

In conclusione, “*Spazio & Cyber – intersezioni, convergenze e scenari emergenti”* si rivela un’opera capace di gettare luce su una tematica cruciale per il futuro della sicurezza, dell’economia, dell’autonomia strategica e della sovranità digitale del Paese.

[![SPAZIO & CYBER. INTERSEZIONI, CONVERGENZE E SCENARI EMERGENTI](https://www.ictsecuritymagazine.com/wp-content/uploads/space-cyber-cybersecurity.jpg)](https://store.youcanprint.it/spazio-cyber-intersezioni-convergenze-e-scenari-emergenti/b/925fd602-f40d-5942-b454-bd174efa8a77)

L’Autore, con la sua profonda conoscenza della materia e la sua capacità comunicativa, riesce a rendere accessibile e coinvolgente un argomento complesso, offrendo spunti di riflessione e possibili soluzioni per affrontare le sfide emergenti e comprendere appieno le dinamiche che stanno ridisegnando la geopolitica e la sicurezza nel XXI secolo.

**Calogero Vinciguerra** è un esperto nazionale distaccato p...