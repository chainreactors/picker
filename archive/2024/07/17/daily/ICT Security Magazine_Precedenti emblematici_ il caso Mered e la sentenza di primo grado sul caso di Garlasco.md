---
title: Precedenti emblematici: il caso Mered e la sentenza di primo grado sul caso di Garlasco
url: https://www.ictsecuritymagazine.com/articoli/precedenti-emblematici-il-caso-mered-e-la-sentenza-di-primo-grado-sul-caso-di-garlasco/
source: ICT Security Magazine
date: 2024-07-17
fetch_date: 2025-10-06T17:43:22.298507
---

# Precedenti emblematici: il caso Mered e la sentenza di primo grado sul caso di Garlasco

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Digital evidence, digital forensics, caso Mered e caso Garlasco:](https://www.ictsecuritymagazine.com/wp-content/uploads/digital-evidence-sentenza.jpg)

# Precedenti emblematici: il caso Mered e la sentenza di primo grado sul caso di Garlasco

A cura di:[Francesco Lazzini](#molongui-disabled-link)  Ore 16 Luglio 202426 Settembre 2025

*Digital evidence, digital forensics, Mered e Garlasco: quattro termini che ben rappresentano la complessa intersezione tra scienza, tecnologia e diritto processuale penale. La digital evidence costituisce oggi una componente probatoria di primaria rilevanza, mentre la digital forensics offre il necessario apparato metodologico e tecnico per garantirne l’acquisizione, la conservazione e l’analisi secondo criteri di rigorosa attendibilità scientifica.*

*I casi giudiziari Mered e Garlasco hanno tuttavia dimostrato come prassi investigative non conformi o valutazioni interpretative superficiali possano incidere negativamente sull’integrità della prova informatica, sino a determinare il rischio concreto di errori giudiziari. Ne discende l’esigenza, ormai imprescindibile, di trattare la digital evidence con la stessa cautela metodologica riservata alle altre evidenze scientifiche, collocandola all’interno di un quadro investigativo organico e sottoponendola a costante verifica di coerenza con gli ulteriori elementi probatori. Solo in tal modo la prova digitale può assolvere pienamente la propria funzione nell’accertamento giudiziale della verità.*

## Digital Evidence nei processi penali: dai casi Mered e Garlasco i rischi di errore giudiziario

Al pari delle altre prove scientifiche, la *digital evidence* esige di essere trattata con estrema cura e valutata con particolare attenzione. Il fatto che l’elemento probatorio sia il frutto di un procedimento scientifico non significa di per sé che sia sicuramente attendibile; o meglio, sebbene scientificamente attendibile, non dimostra automaticamente che un soggetto abbia realizzato una determinata condotta criminosa.

Per fare un esempio, il rinvenimento di una traccia genetica in un luogo non vuol dire conseguenzialmente che il soggetto che l’ha lasciata abbia commesso il delitto ivi consumato. Costui potrebbe essere passato in quel luogo in un momento precedente o successivo, oppure la traccia genetica potrebbe esservi stata trasportata involontariamente da altri soggetti sui quali, per qualsiasi ragione, si era posata. Da questo esempio si comprende agevolmente il fattore da tenere sempre in considerazione quando ci si trova a trattare la prova scientifica, ovvero la contestualizzazione del reperto rinvenuto.

Ne deriva che anche il dato digitale estratto mediante acquisizione in copia forense vada valutato e contestualizzato all’interno dell’intero quadro investigativo, tenendo a mente che da un’errata analisi potrebbe scaturire un’erronea interpretazione del quadro probatorio nel suo complesso e, di conseguenza, un errore giudiziario.

Tra i casi giudiziari più recenti dove una scorretta interpretazione degli esiti delle operazioni di informatica forense ha rischiato di trasformarsi in un clamoroso errore giudiziario vi è il processo celebratosi presso la Corte d’Assise del Tribunale di Palermo nei confronti del cittadino eritreo *Behre Medhanie Tasmafarian**,* noto alla cronaca giudiziaria come *caso Mered[[1]](#_ftn1)*.

Una serie di errori investigativi avevano convinto le autorità britanniche a ritenere che Behre Medhanie Tasmafarian fosse in realtà il trafficante di migranti Medhanie Yehdego Mered detto “il generale”, ricercato dalle forze dell’ordine di diversi paesi.

Le errate intuizioni portavano nel 2016 all’arresto del cittadino eritreo mentre si trovava in Sudan e successivamente alla sua consegna mediante estradizione in Italia, dove veniva posto sotto custodia cautelare in carcere e quindi processato con l’accusa di tratta di esseri umani.

Le inesattezze investigative originavano dall’interpretazione di alcune frasi pronunciate dal Bhere, mentre comunicava col proprio telefono cellulare, parlando di viaggi migratori. Questa circostanza, unita all’omonimia tra il cittadino eritreo e il generale, induceva le forze britanniche ad inciampare nella convinzione che si trattasse della stessa persona.

Seguiva il sequestro del dispositivo e la sua sottoposizione alla procedura di estrazione in copia forense, mediante la quale venivano clonate tutte le chat presenti sul dispositivo – quelle presenti sui social network comprese – tutti i file audio, video, immagine, i dati di navigazione internet e tutta la cronologia delle telefonate effettuate, sia tramite applicazione che sulla linea telefonica tradizionale[[2].](#_ftn2)

Tuttavia, ancora una volta, i dati estratti venivano fraintesi non facendo altro che avvalorare l’erronea tesi propugnata dall’accusa, in seguito smontata unicamente grazie alla prova genetica e agli esiti della perizia fonica che accertavano come si fosse trattato, in realtà, di soggetti diversi. Seguiva quindi, dopo tre anni di carcerazione preventiva, la sentenza assolutoria con la quale il Tribunale di Palermo stabiliva il non doversi procedere dopo aver accertato l’avvenuto scambio d’identità tra il cittadino eritreo coinvolto nel processo e il trafficante di migranti Medhanie Ye...