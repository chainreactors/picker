---
title: Non ce la faccio più a turarmi il naso. Ho mollato X/Twitter, passo a Instagram (e resto su Mastodon). Sarà meno peggio?
url: http://attivissimo.blogspot.com/2024/09/non-ce-la-faccio-piu-turarmi-il-naso-ho.html
source: Il Disinformatico
date: 2024-09-15
fetch_date: 2025-10-06T18:27:07.323581
---

# Non ce la faccio più a turarmi il naso. Ho mollato X/Twitter, passo a Instagram (e resto su Mastodon). Sarà meno peggio?

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2024/09/14

### Non ce la faccio più a turarmi il naso. Ho mollato X/Twitter, passo a Instagram (e resto su Mastodon). Sarà meno peggio?

*Pubblicazione iniziale: 2024/09/14 19:06. Ultimo aggiornamento: 2024/09/18 14:40.*

Per qualche mese ho attivato X/Twitter a pagamento per vedere se cambiava
qualcosa in termini di efficacia e diffusione dei miei post. Sotto la gestione
Musk, X/Twitter è diventato una fogna peggiore di quella che era prima, ma ho
osato sperare che poter raggiungere 411.000 follower potesse essere
un’occasione per diffondere un po’ di debunking e contrastare la
disinformazione.

Ci ho provato, rifiutando un’[offerta di acquisto](https://attivissimo.blogspot.com/2024/04/qualcuno-mi-segue-ancora-su-twitter-mi.html) (per [questi motivi](https://attivissimo.blogspot.com/2024/05/sono-bratislava-per-starmus.html)), turandomi il naso contro il tanfo crescente
dei complottismi politici e scientifici lasciati correre a briglia sciolta e
contro i deliri alimentati da Elon Musk stesso, decidendo di non rispondere a
nessuno ma di limitarmi a postare notizie. Ma non è servito a nulla, non ho
visto alcun miglioramento della diffusione dei post, e non ce la faccio più.

La goccia che ha fatto traboccare il vaso, per me, è
[quel viscido post di Musk](https://x.com/elonmusk/status/1833728804579111268)
in cui lui attacca Taylor Swift per il suo sostegno alla candidatura
presidenziale di Kamala Harris, dicendo che vuole metterla incinta. Non
*chiede* di farlo; dice che lo farà (*“I will give you a child”*),
volente o nolente lei. Cioè vuole stuprarla. Come al solito, ci sarà chi dice
che è un post “scherzoso”. Come no. Provate a immaginare un uomo che scrive
una cosa del genere a vostra figlia, se ne avete una.

È uno schifo che nessun uomo dovrebbe permettersi di scrivere, ed è l’ennesimo
sintomo manifestato fin troppo pubblicamente da una persona che ha chiaramente
dei gravi problemi di rapporti sociali e sta usando il suo immenso patrimonio per
infliggere quei problemi al resto del mondo.

È un sintomo talmente grave che
*persino le Note della Collettività del suo stesso social network condannano
quel post*, dicendo che
*“dimostra un desiderio di oggettificare e degradare tramite contenuti
sessuali indesiderati, ed è in violazione delle regole di X”*.

Vedere Elon Musk, quello che una volta sembrava essere un visionario con un
piano d’azione concreto per un futuro migliore per l’umanità, scendere
progressivamente al livello di Donald Trump e poi andare ancora più in basso
sposando le teorie di complotto più idiote (come quella degli immigrati che
rapiscono e mangiano i gatti), è una scena di deludente squallore che non mi
sento più di sostenere in alcun modo. Il leasing della mia Tesla Model S sta
per scadere e non penso che resterò con questa marca, troppo dipendente dagli
umori e dalle ossessioni minimaliste di Musk.

Nel frattempo ho annullato il mio account X/Twitter a pagamento
(*@disinformatico*, aperto nel lontano 2007; resterà attivo per contratto
fino al 4 ottobre) e ho smesso definitivamente di postare qualunque cosa su
quella piattaforma. Ho motivato a X la mia disdetta così:
*“I can't stand Elon Musk's support and personal endorsement of sexism,
racism, and hate on X/Twitter. The straw that broke this camel's back is
THAT tweet of his to Taylor Swift. You know which one”*.

[![](https://blogger.googleusercontent.com/img/a/AVvXsEjyOv7iX8gPq1OPE8Bq1VF33N8Cqz_Ew71EBOAI8z0O_6tM44XTKEA-lBLypP4h0VmNb4p6TQpl1ojtUFOsj8Or8_WCK8_2ooWNorryXOc0okUfbl8iVjlccQusR7j4Hag5vmPJH1v_teMVxVA49F1AaM7c463T6llmbIC1OmaB4aUMH7W91QqLQw=w382-h400)](https://blogger.googleusercontent.com/img/a/AVvXsEjyOv7iX8gPq1OPE8Bq1VF33N8Cqz_Ew71EBOAI8z0O_6tM44XTKEA-lBLypP4h0VmNb4p6TQpl1ojtUFOsj8Or8_WCK8_2ooWNorryXOc0okUfbl8iVjlccQusR7j4Hag5vmPJH1v_teMVxVA49F1AaM7c463T6llmbIC1OmaB4aUMH7W91QqLQw)

[![](https://blogger.googleusercontent.com/img/a/AVvXsEg0IdjQvPPN2-7N_LdEw3Bh9yJ6dAT4DBwyLuFIMoLGCQu7kDiP6v-5dODnn_-Z5bu5EYB4wFxovsF48DcSkzWIhoaRGwhN9UHWrQw7tI8hl94nUU5c1XeEUIbgW5S9q7DOAYuoMnOEJytWPZgr73JcFn2kkCAx9MP__4ky9O6bApSqIFxjKn8RUA=w400-h289)](https://blogger.googleusercontent.com/img/a/AVvXsEg0IdjQvPPN2-7N_LdEw3Bh9yJ6dAT4DBwyLuFIMoLGCQu7kDiP6v-5dODnn_-Z5bu5EYB4wFxovsF48DcSkzWIhoaRGwhN9UHWrQw7tI8hl94nUU5c1XeEUIbgW5S9q7DOAYuoMnOEJytWPZgr73JcFn2kkCAx9MP__4ky9O6bApSqIFxjKn8RUA)

Ho messo su X/Twitter un ultimo post in cui invito i follower a smettere di seguirmi lì e,
se ci tengono, a passare a Mastodon, Threads e Instagram. Su quest’ultimo ho
attivato l’account professionale.

[![](https://blogger.googleusercontent.com/img/a/AVvXsEhrgfNRuyCJ-cnba_fPJ0A3rPEaJDDOLwJ8Nusjc_H8DAnHiAlOm2vVyzU0GSigR8pBeabOn-jMENhe_uzKqlEKQHjxl8I2v8eQtASlAM5uX0fm-ferq1ifSNDuGtKLmWzuRsV_59CiJOtAGFSHU-O-cJuyZHsini3jO8wYPEd5BPwH-FXIgrZxtA=w400-h283)](https://blogger.googleusercontent.com/img/a/AVvXsEhrgfNRuyCJ-cnba_fPJ0A3rPEaJDDOLwJ8Nusjc_H8DAnHiAlOm2vVyzU0GSigR8pBeabOn-jMENhe_uzKqlEKQHjxl8I2v8eQtASlAM5uX0fm-ferq1ifSNDuGtKLmWzuRsV_59CiJOtAGFSHU-O-cJuyZHsini3jO8wYPEd5BPwH-FXIgrZxtA)

Pubblicazione iniziale:
[14.9.24](https://attivissimo.blogspot.com/2024/09/non-ce-la-faccio-piu-turarmi-il-naso-ho.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/1998218099799109618 "Post per email")

Labels:
[Elon Musk](https://attivissimo.blogspot.com/search/label/Elon%20Musk),
[Instagram](https://attivissimo.blogspot.com/search/label/Instagram),
[Twitter](https://attivissimo.blogspot.com/search/label/Twitter)

#### Nessun commento:

[Posta un commento](https://www.blogger.com/comment/fullpage/post/7421441/1998218099799109618)

[Post più recente](https://attivissimo.blogspot.com/2024/09/due-piccole-novita.html "Post più recente")

[Post più vecchio](https://attivissimo.blogspot.com/2024/09/podcast-rsi-telegram-cambia-le-proprie.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/1998218099799109618/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
Malti
Nederlandse
Norske (Bokmål)
Polski
Português
Română
Русский
Slovenská jazyku
Slovenski jezik
Shqiptar
Српски језик
Svenska
Swahili
ไทย
Filipino
Türk
Українське
اردو
Việt
ייִדיש
中文 (简体字)
中文 (正體字)

![](https://blogger.googleusercontent.com/img/b/R29vZ2xl/AVvXsEhQ-_-OkaZJxWiZ8HkG3dGC9gbuPA1qB0VDZQ_nOM3eKADHVNjFHFpuxfv0jRYUqMFEy9I7T68WBC4RqG2fgk01IH3SXqiRjKw2b146wtndBtQV-IupobE5YcCFlmXWeIV8sQYgsw/s1600/Cattivissimo-by-francesco-lombardi-gianluigi-gatti.png)

Credit: Gianluigi Gatti

## Libri

[Luna? Sì, ci siamo andati!](http://luna1969.info)

[Moon Hoax: Debunked!](https://www.moonhoaxdebunked.com/)

[Almanacco dello Spazio](https://almanaccodellospazio.ch/)

[L’Efficercatore: uso avanzato dei motori di ricerca](https://efficercatore.blogspot.com/)

[Come diventare detective antibufala](https://www.generazioniconnesse.it/site/_file/documenti/Comunicazione/Fake_news/Dispensa_Docenti_decalogo_bastabufale.pdf) (guida commissionata da MIUR e Camera dei Deputati)

[Gli altri miei libri](https://attivissimo.blogspot.com/p/libri-pubblicati.html)

## Appuntamenti pubblici

[![](https://blogger.googleusercontent.com/img/b/R29vZ2xl/AVvXsEiwWo0Vml...