---
title: Cyber Defence, il nuovo piano europeo per la difesa del cyber spazio
url: https://www.ictsecuritymagazine.com/notizie/cyber-defence-il-nuovo-piano-europeo-per-la-difesa-del-cyber-spazio/
source: ICT Security Magazine
date: 2022-11-26
fetch_date: 2025-10-03T23:50:13.691232
---

# Cyber Defence, il nuovo piano europeo per la difesa del cyber spazio

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/Cyber-Defence.jpg)

# Cyber Defence, il nuovo piano europeo per la difesa del cyber spazio

A cura di:[Redazione](#molongui-disabled-link)  Ore 25 Novembre 2022

L’invasione russa di parte dell’Ucraina e il conseguente conflitto hanno imposto un rapido e radicale mutamento negli assetti internazionali, in particolar modo europei. Oltre ad aver comportato costi drammatici sul piano umanitario la guerra a Est dell’Unione ha infatti messo in discussione equilibri politici, economici e commerciali consolidati da decenni, richiedendo azioni e risposte urgenti ben al di là del piano strettamente militare.

Ne è allo stesso tempo sintomo ed effetto il picco di attacchi cyber registrati negli ultimi mesi, spesso mirati contro target civili ad alto valore simbolico oppure logistico – dalle reti energetiche agli enti governativi – e riconducibili ad attori malevoli legati, direttamente o meno, a una delle parti in conflitto: in tal senso [l’allarme era stato diffuso, già all’inizio delle ostilità, anche dalla Banca Centrale Europea](https://www.reuters.com/business/finance/ecb-says-six-banks-come-up-short-its-capital-demands-2022-02-10/) (BCE).

### Un nuovo piano europeo per la Cyber Defence

È in tale quadro di crescente instabilità che si colloca la *“Joint Communication on an EU Cyber Defence policy and an Action Plan on Military Mobility 2.0”*, pubblicata lo scorso 10 novembre da Commissione e Alto Rappresentante dell’Unione per gli affari esteri e la politica di sicurezza, nell’ambito delle attività di cooperazione strutturata permanente (PESCO) previste dal Trattato di Lisbona.

Nel solco di una serie di precedenti incontri e interventi tesi a definire una strategia di Difesa comune europea, fra cui spiccano l’[*EU Cyber Defence Policy Framework*](EU%20Cyber%20Defence%20Policy%20Framework%20%28CDPF%29) (CDPF) e l’[*European Defence Investment Programme*](https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwjj5YLN7r_7AhWUraQKHSpCAo8QFnoECBoQAQ&url=https%3A%2F%2Fwww.eesc.europa.eu%2Fit%2Four-work%2Fopinions-information-reports%2Fopinions%2Feuropean-defence-investment-programme&usg=AOvVaw2SYCVSpNwPc0vbqPxw4Kk7) (EDIP), si ribadisce la necessità di promuovere cooperazione e investimenti in modo da individuare e disincentivare (*“detect and deter”*) i possibili e preoccupanti *trend* di attacchi informatici legati al conflitto russo-ucraino.

Partendo dall’assunto per cui *“il cyberspace non ha confini”*, la [comunicazione](https://ec.europa.eu/commission/presscorner/detail/en/ip_22_6642) esplicita lo scopo di migliorare la protezione di infrastrutture e cittadini rispetto alle nuove minacce digitali; al riguardo l’Alto rappresentante Josep Borrell, al vertice della European Defence Agency (EDA), ha sottolineato la centralità del *Cyber Warfare* nei conflitti dell’era contemporanea definendo la dimensione digitale come “il nuovo dominio bellico”.

Anche secondo Margrethe Vestager (Executive Vice-President for a Europe Fit for the Digital Age) solo l’impiego congiunto di strumenti civili e militari può fare davvero la differenza in un contesto che vede sfumare sempre più i confini tra i possibili utilizzi delle applicazioni digitali. In linea con tale approccio “integrato”, è stato contestualmente diffuso il [primo rapporto](https://www.eesc.europa.eu/it/our-work/opinions-information-reports/opinions/action-plan-synergies-between-civil-defence-and-space-industries) sull’implementazione dell’*Action Plan on synergies between civil, defence and space industries* lanciato nel 2021.

### I 4 pilastri della strategia comunitaria

Rispetto agli scopi perseguiti, la comunicazione individua quattro distinti filoni di intervento:

1. rafforzamento dei meccanismi di comunicazione, raccordo e scambio d’informazioni tra i vari Stati membri dell’Unione, a livello sia militare sia civile;
2. messa in sicurezza dell’ecosistema Difesa, ossia adozione e implementazione di elevati standard di cybersecurity a protezione del software (anche non strettamente “critico”) impiegato da organizzazioni e istituzioni europee, per scongiurarne l’utilizzo come vettori di attacchi informatici;
3. aumento degli investimenti statali, anche mediante il ricorso a specifici finanziamenti comunitari, per lo sviluppo congiunto e la condivisione di aggiornate capacità di *cyber defence*;
4. costante dialogo con Paesi extra-UE per una più efficace cooperazione intercontinentale, attraverso partnership mirate in campo di cyber difesa.

Ulteriori passaggi riguarderanno la pubblicazione di un rapporto annuale – nel quale potranno confluire eventuali contributi od osservazioni degli Stati – relativo all’attuazione di questi obiettivi e alle possibili azioni migliorative della strategia.

Per valutare l’efficacia delle azioni previste sarà necessario attendere qualche tempo, monitorando i futuri sviluppi del conflitto in corso. Tuttavia si tratta già di un importante passo per rispondere alle concrete minacce emergenti nonché, in senso più ampio, per uniformare e rafforzare la postura di cybersecurity espressa dalle istituzioni comunitarie sullo scacchiere internazionale.

Condividi sui Social Network:

Tag articolo:  [#cyber defence](https://www.ic...