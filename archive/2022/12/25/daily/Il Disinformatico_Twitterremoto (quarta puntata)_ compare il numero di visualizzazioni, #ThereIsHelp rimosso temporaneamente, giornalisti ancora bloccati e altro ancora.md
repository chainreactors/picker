---
title: Twitterremoto (quarta puntata): compare il numero di visualizzazioni, #ThereIsHelp rimosso temporaneamente, giornalisti ancora bloccati e altro ancora
url: http://attivissimo.blogspot.com/2022/12/twitterremoto-quarta-puntata-compare-il.html
source: Il Disinformatico
date: 2022-12-25
fetch_date: 2025-10-04T02:29:45.089460
---

# Twitterremoto (quarta puntata): compare il numero di visualizzazioni, #ThereIsHelp rimosso temporaneamente, giornalisti ancora bloccati e altro ancora

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2022/12/24

### Twitterremoto, quarta puntata: compare il numero di visualizzazioni, #ThereIsHelp rimosso temporaneamente, giornalisti ancora bloccati e altro ancora

*Pubblicazione iniziale: 2022/12/24 10:49. Ultimo aggiornamento: 2022/12/28 9:40.*

Grosso modo dalla mattina (ora italiana) del 24 dicembre Twitter ha attivato
l’indicazione del numero di visualizzazioni di un tweet. Su Twitter Web e
nell’app, ma non su Tweetdeck, sotto alcuni tweet compare un numero accanto
all’icona delle statistiche.

[![](https://blogger.googleusercontent.com/img/b/R29vZ2xl/AVvXsEiNj5qdke5pOuN3npFPh8vVNmZUlc13m1VlvTsGdTLK6z0OQ12-KJbRRaqE6o2MnIs19oxPMq86HpHJoSqfz1SdK61h4Gnzelg3cuFdjLV8rJ6v5b75om7iUjhUn34YFS34THRJOPcQeJfXKIkV7XNnWfG-GqEY3LygZ1G97ayCOd4Q7PdlazI/w400-h81/Screenshot%202022-12-24%20at%2010.02.37.png)](https://blogger.googleusercontent.com/img/b/R29vZ2xl/AVvXsEiNj5qdke5pOuN3npFPh8vVNmZUlc13m1VlvTsGdTLK6z0OQ12-KJbRRaqE6o2MnIs19oxPMq86HpHJoSqfz1SdK61h4Gnzelg3cuFdjLV8rJ6v5b75om7iUjhUn34YFS34THRJOPcQeJfXKIkV7XNnWfG-GqEY3LygZ1G97ayCOd4Q7PdlazI/s596/Screenshot%202022-12-24%20at%2010.02.37.png)

Questa indicazione, però, non è sempre presente; quando manca, cliccando
sull’icona delle statistiche (quella più a sinistra) compare l’avviso
*“I dati relativi alle visualizzazioni di questo Tweet non sono
disponibili”*
accompagnato da un pulsante *Cestina* che è molto ingannevole, visto che
non cestina nulla ma semplicemente chiude l’avviso.

[![](https://blogger.googleusercontent.com/img/b/R29vZ2xl/AVvXsEinL_fn-B0XFqMqdqGdlZBYKYDti6OSA2fsAFW8uwgUNa-WJrkyWQZb3iPAn-7PcXqx9WhtluSfs0uQXWT1G5hNvBJTH8Mkb4euUxVrJf0kKeXK9ajDigiFP-CqN9u14dS4Ep-ponnZMfXWS37PBRgrWkSqneZuqXB66AywFdq6uo3-w8OYwzQ/s320/Screenshot%202022-12-24%20at%2010.06.17.png)](https://blogger.googleusercontent.com/img/b/R29vZ2xl/AVvXsEinL_fn-B0XFqMqdqGdlZBYKYDti6OSA2fsAFW8uwgUNa-WJrkyWQZb3iPAn-7PcXqx9WhtluSfs0uQXWT1G5hNvBJTH8Mkb4euUxVrJf0kKeXK9ajDigiFP-CqN9u14dS4Ep-ponnZMfXWS37PBRgrWkSqneZuqXB66AywFdq6uo3-w8OYwzQ/s668/Screenshot%202022-12-24%20at%2010.06.17.png)

Non sembra essere un filtro sul numero minimo di visualizzazioni, visto che ho
notato tweet che indicavano anche una singola visualizzazione; forse è solo un
ritardo nella propagazione del dato.

Resta da capire che cosa intende Twitter per *“visualizzazione”*. Un tweet che
viene letto semplicemente facendo scorrere la cronologia verrà contato, oppure
è necessario cliccarvi sopra? Inoltre
[sembra](https://twitter.com/ChristianBisti/status/1606579437532766211)
che mettere un *like* (normalmente segno che il tweet è stato letto) non
faccia aumentare il contatore.

Questa nuova funzione potrebbe essere un autogol, perché rischia di rivelare
che in realtà i tweet non vengono visti da tutti i follower e molti tweet non
vengono letti praticamente da nessuno.

Sto facendo un test con
[questo tweet](https://twitter.com/disinformatico/status/1606573719207428096): quanti dei miei 420.964 follower attuali lo vedranno realmente? Finora
(12.30), dopo tre ore circa, lo hanno “visualizzato” circa 17.200 account;
dopo cinque ore (14.50), circa 29.000; dopo otto ore (17:50), circa 43.800; dopo due giorni e mezzo (1:40 del 26/12), circa 93.000.

È emersa una contraddizione: il
numero di “visualizzazioni” indicato nel tweet è completamente differente da
quello che viene indicato cliccando sull’icona delle statistiche, come
mostrato qui sotto: alle 14.55 di oggi, il tweet diceva 29.362, ma le statistiche dicevano 7.463. Ho [segnalato](https://twitter.com/disinformatico/status/1606651230201290752) il problema a *@TwitterSupport*. I due conteggi sono risultati sostanzialmente allineati dopo due giorni e mezzo (93.317 nel tweet, 92.398 nelle statistiche).

[![](https://blogger.googleusercontent.com/img/b/R29vZ2xl/AVvXsEj9FE3M_0s_r0F28UcYu1B_AxPkkpVyCCVPKPPWof-owy1GvH8SclEOLaYPQYdt0xFEbHum2uenSlODo2t4ozFzs76ra0cQCIDNf8oT6yljccy_QKSxNd_nCA9y1X7r8jP-bivxp5suppnkhxcDtl2ok6jzwQSF0YedR1oemJnHsaK-wGu677k/w330-h400/Screenshot%202022-12-24%20at%2014.55.36.png)](https://blogger.googleusercontent.com/img/b/R29vZ2xl/AVvXsEj9FE3M_0s_r0F28UcYu1B_AxPkkpVyCCVPKPPWof-owy1GvH8SclEOLaYPQYdt0xFEbHum2uenSlODo2t4ozFzs76ra0cQCIDNf8oT6yljccy_QKSxNd_nCA9y1X7r8jP-bivxp5suppnkhxcDtl2ok6jzwQSF0YedR1oemJnHsaK-wGu677k/s856/Screenshot%202022-12-24%20at%2014.55.36.png)

Il 24 dicembre Elon Musk ha [tweetato](https://twitter.com/elonmusk/status/1606628848053125122) che verrà aggiunta l’opzione di disattivare l’indicazione delle visualizzazioni (*“We’ll tidy up the esthetics & add a setting to turn it off, but I think almost everyone will grow to like it”*).

---

Gli utenti paganti di Twitter hanno ora un piazzamento prioritario nelle
conversazioni e possono caricare video lunghi fino a 60 minuti, secondo un
aggiornamento della
[pagina informativa](https://help.twitter.com/en/using-twitter/twitter-blue)
del servizio Twitter Blue (*“Prioritized rankings in conversations: This feature prioritizes your
replies on Tweets that you interact with. Longer video upload: Share more
content with your followers. Twitter Blue subscribers can upload videos up
to ~60 minutes long up to 2GB file size (1080p) (web only)”*) ([copia permanente](https://archive.ph/Aj4nE)).

C’è anche un progetto pilota chiamato
[Twitter Blue for Business](https://help.twitter.com/en/using-twitter/twitter-blue#tbfor-business), che aggiunge un bollino color oro agli account professionali o aziendali
ufficiali.

---

Intanto
[Reuters](https://www.reuters.com/technology/elon-musk-orders-removal-twitter-suicide-prevention-feature-sources-say-2022-12-23/) ha segnalato il 23 dicembre che nei giorni precedenti Twitter aveva
*“rimosso una funzione che promuoveva i numeri telefonici di prevenzione del
suicidio e altre risorse di sicurezza agli utenti che cercavano alcuni tipi
di contenuto”*. Questa rimozione, secondo Reuters, sarebbe avvenuta per ordine di Elon Musk.

Ella Irwin,
*head of trust and safety* di Twitter, ha dichiarato a Reuters che si
trattava di una rimozione temporanea e che la funzione, denominata
*#ThereIsHelp*, sarebbe tornata online la settimana successiva. Ma Musk ha contraddetto Irwin [tweetando](https://twitter.com/elonmusk/status/1606631724922056704) il 24 dicembre che la notizia era falsa (*“False, it is still there”*), e [aggiungendo](https://twitter.com/elonmusk/status/1606627557021212672) che la funzione non era mai stata sospesa e che Twitter non previene il suicidio (*“1. The message is actually still up. This is fake news. 2. Twitter doesn’t prevent suicide.”*). Il [giorno stesso](https://www.reuters.com/technology/twitter-restores-suicide-prevention-feature-after-reuters-report-2022-12-24/) (24 dicembre) la funzione è [tornata online](https://www.engadget.com/twitter-restores-suicde-prevention-feature-after-briefly-removing-t-200716547.html).

Maggiori dettagli su questa confusione sono su [Ars Technica](https://arstechnica.com/tech-policy/2022/12/musk-implies-twitter-exec-falsely-reported-removal-of-suicide-prevention-tool/).

---

L’informatico e *hacker* George Hotz (aka Geohot), assunto a Twitter da
Musk il 18 novembre scorso, si è dimesso il 22 dicembre ([ANSA](https://www.ansa.it/sito/notizie/tecnologia/internet_social/2022/12/22/twitter-lascia-dopo-1-mese-george-hotz-genio-dellhacking_3ccfd74a-00fe-4dbe-8ca5-7754fe5c02cb.html)). Hotz è noto non solo per essere stato fra i primi a fare il
*jailbreak* degli iPhone (2007) ma anche per aver fondato Comma.ai,
un’azienda dedicata al software per la guida autonoma. Ha tweetato *“[....