---
title: Sicurezza dei prodotti ICT: dall’Unione Europea arrivano nuovi criteri di valutazione
url: https://www.ictsecuritymagazine.com/notizie/sicurezza-dei-prodotti-ict-dallunione-europea-arrivano-nuovi-criteri-di-valutazione/
source: ICT Security Magazine
date: 2022-11-15
fetch_date: 2025-10-03T22:47:56.267770
---

# Sicurezza dei prodotti ICT: dall’Unione Europea arrivano nuovi criteri di valutazione

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/fit-cem.jpg)

# Sicurezza dei prodotti ICT: dall’Unione Europea arrivano nuovi criteri di valutazione

A cura di:[Redazione](#molongui-disabled-link)  Ore 14 Novembre 2022

Nell’ultimo periodo si è avuta notizia di numerosi aggiornamenti nelle fonti internazionali che stabiliscono standard di sicurezza condivisi. Indubbiamente una tendenza figlia di un’evoluzione tecnologica particolarmente dirompente e del ritmo ormai inarrestabile degli [attacchi informatici](https://www.ictsecuritymagazine.com/notizie/cyber-attacchi-in-italia-un-2022-difficile/); ma altresì derivante dall’accresciuta consapevolezza circa la necessità di misure preventive che tutelino persone, istituzioni e imprese dalle conseguenze potenzialmente disastrose di falle di sicurezza il più delle volte evitabili.

All’elenco delle recenti pubblicazioni va ora aggiunta la nuova versione [dell’EN 17640 (“*Fixed-time cybersecurity evaluation methodology for ICT products – FiT CEM*“)](https://store.uni.com/en-17640-2022), standard europeo volto a fissare criteri comuni per analizzare, in tempi predefiniti, la sicurezza dei prodotti ICT.

Pubblicato lo scorso 21 ottobre, il documento è stato messo a punto dal CEN (European Committee for Standardization) e dall’ENISA, in forza delle competenze attribuitele dal [Cybersecurity Act](https://eur-lex.europa.eu/legal-content/EN/ALL/?uri=CELEX%3A32019R0881) (che nella sua ultima versione, costituita dal Reg. UE 2019/881, incarica l’agenzia di *“contribuire alla definizione di una cornice europea per le certificazioni di sicurezza di prodotti e servizi ICT”*).

### I principali obiettivi del FiT CEM

Il Cybersecurity Act (CSA) è esplicitamente richiamato dal nuovo testo anche laddove fa riferimento, per la valutazione dei prodotti ICT, ai medesimi tre livelli di garanzia da esso definiti:

1. *basic*
2. *substantial*
3. *high*.

A prescindere dal livello che intendano assicurare, i criteri stabiliti possono applicarsi tanto alle attività di *self-assessment* quanto alle valutazioni operate da terze parti od organismi esterni. In ogni caso la finalità, espressa già nelle prime righe dell’Introduzione, è sempre fornire “una metodologia di valutazione affidabile, trasparente e riproducibile” (*“a reliable, transparent and repeatable evaluation methodology”*) nella valutazione dei prodotti tecnologici.

Rispetto ai precedenti standard in materia – con cui pure è integrabile e non reciprocamente escludente – il FiT CEM ha la specifica ambizione di prevedere che le valutazioni e i controlli si svolgano in base a tempistiche e carichi di lavoro (*“workloads”*) predefiniti.

### Destinatari dello standard e altri soggetti coinvolti

Le indicazioni contenute nel documento vanno implementate sin dalla fase di progettazione dei beni o servizi, fino a richiedere un’idonea valutazione di sicurezza (anche fisica) rispetto agli stabilimenti in cui materialmente avvengano la produzione o lo sviluppo degli stessi, identificando puntualmente le possibili minacce e il relativo potenziale d’attacco.

I nuovi standard si rivolgono a produttori e sviluppatori attivi in ogni settore di mercato che richieda certificazioni di *cybersecurity*. Un’area già vastissima e in rapida espansione, il cui rafforzamento sul piano della cyber resilienza rientra anche tra gli obiettivi fissati dalle Direttive NIS.

È comunque importante notare come nell’Introduzione siano citati anche enti e organismi di accreditamento o certificazione, autorità nazionali e perfino utilizzatori finali dei prodotti; soggetti diversissimi tra loro ma ai quali si chiede in sostanza di partecipare, ciascuno secondo il proprio ruolo, alla costruzione di un contesto di riferimento più sicuro, invitando tutti a vigilare sull’applicazione della nuova normativa in nome di un superiore (e comune) interesse.

A cura della **Redazione**

Condividi sui Social Network:

Tag articolo:  [#cybersecurity](https://www.ictsecuritymagazine.com/tag/cybersecurity/ "cybersecurity")[#Cybersecurity Act](https://www.ictsecuritymagazine.com/tag/cybersecurity-act/ "Cybersecurity Act")[#FiT CEM](https://www.ictsecuritymagazine.com/tag/fit-cem/ "FiT CEM")

## Navigazione articoli

[Precedente Precedente

ISO, in vigore i nuovi standard globali per la sicurezza delle informazioni](https://www.ictsecuritymagazine.com/notizie/iso-in-vigore-i-nuovi-standard-globali-per-la-sicurezza-delle-informazioni/)

[SeguenteContinua

Cybersecurity nel settore finanziario: rischi, risorse e prospettive](https://www.ictsecuritymagazine.com/notizie/cybersecurity-nel-settore-finanziario-rischi-risorse-e-prospettive/)

## Ultimi Articoli

* [![deepfake generati dall’AI, dati finanziari in perdita e simboli di identità digitale compromessa](https://www.ictsecuritymagazine.com/wp-content/uploads/deepfake-identita-digitale-700x400.jpeg)](https://www.ictsecuritymagazine.com/articoli/identita-digitale/)

  ### [Deepfake in tempo reale: la fine dell’identità digitale sicura è già iniziata](https://www.ictsecuritymagazine.com/articoli/identita-digitale/)

  A cura di:[Redazione](#molongui-disabled-link)  Ore Pubblicato il3 Ottobre 202529 Settembre 2025

  Il 2025 segna il punto di non ritorno per la fiducia digitale. Con deepfake creabili in ...