---
title: Il CISO e la conformità normativa: gestire le leggi sulla cybersecurity
url: https://www.ictsecuritymagazine.com/articoli/ciso-conformita/
source: ICT Security Magazine
date: 2025-04-20
fetch_date: 2025-10-06T22:04:00.099912
---

# Il CISO e la conformità normativa: gestire le leggi sulla cybersecurity

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Il CISO e la conformità normativa: strategie per garantire la sicurezza informatica e il rispetto delle leggi sulla cybersecurity](https://www.ictsecuritymagazine.com/wp-content/uploads/untitled-design-6_suJzQbqv-1.png)

# Il CISO e la conformità normativa: gestire le leggi sulla cybersecurity

A cura di:[Redazione](#molongui-disabled-link)  Ore 19 Aprile 202515 Aprile 2025

La sicurezza informatica è diventata una priorità strategica per le aziende di ogni settore, indipendentemente dalle dimensioni e dall’industria in cui operano. Il **Chief Information Security Officer (CISO),** oltre a compiere attività nella gestione del **cyber risk**, svolge un ruolo peculiare nel rispetto della **conformità normativa**, assicurando che l’organizzazione rispetti le leggi e i regolamenti in materia di cybersecurity.

In un’epoca in cui la digitalizzazione è al centro delle strategie aziendali, la protezione delle informazioni sensibili e delle infrastrutture critiche è un compito sempre più complesso. Il CISO non solo deve garantire la sicurezza dei sistemi informatici, ma anche assicurarsi che l’azienda sia in linea con le **normative vigenti**, evitando il rischio di pesanti sanzioni, danni reputazionali e perdita di fiducia da parte di clienti e partner.

## **Obblighi normativi: GDPR, NIS, e altre leggi rilevanti**

Nell’attuale contesto di rigide regolamentazioni sulla tutela dei dati e di minacce informatiche in continua crescita, la Regulatory compliance rappresenta una delle principali responsabilità per i Chief Information Security Officer. Come sostenuto dai più, aderire agli standard legali e di settore è fondamentale per le aziende, consentendo loro di preservare la reputazione, scongiurare sanzioni economiche e garantire la protezione delle informazioni sensibili dei clienti.

Il panorama normativo della cybersecurity è in costante evoluzione e le aziende devono conformarsi a una serie di regolamentazioni che variano in base alla giurisdizione e al settore di appartenenza. Tra le principali normative che le aziende devono considerare vi è la legge italiana del 28 giugno 2024, n. 90, contenente Disposizioni in materia di rafforzamento della cybersicurezza nazionale e di reati informatici, il GDPR, la Direttiva NIS e una serie di standard internazionali che regolano la protezione dei dati e la sicurezza delle informazioni.

La **legge 90/2024** è volta a potenziare la cybersicurezza nazionale e a contrastare i crimini informatici mediante una serie di interventi innovativi.

Tra le principali novità, vengono introdotti obblighi di notifica degli incidenti informatici per le pubbliche amministrazioni e gli enti strategici, aumentano le pene per reati come l’accesso illecito e il danneggiamento di sistemi informatici, e vengono rafforzati i poteri dell’Agenzia per la cybersicurezza nazionale, con la creazione di un Centro nazionale di crittografia.

La legge interviene anche sulla **resilienza digitale** nel settore finanziario, amplia l’uso di strumenti investigativi per crimini informatici gravi e migliora il coordinamento tra le autorità durante gli attacchi informatici.

Inoltre, introduce criteri di cybersicurezza per gli appalti pubblici IT, stabilisce la figura di responsabili per la cybersicurezza nelle PA e adotta nuove misure per proteggere le banche dati giudiziarie. Viene anche previsto il reato di “estorsione tramite attacco informatico” e vengono promosse iniziative di collaborazione tra pubblico e privato, oltre a programmi di formazione specifica, con l’obiettivo di rafforzare l’indipendenza tecnologica e industriale dell’Italia nel campo della cybersicurezza.

Il **GDPR** (General Data Protection Regulation) invece, entrato in vigore nel 2018, ha rivoluzionato il modo in cui le aziende gestiscono i dati personali. Questo regolamento impone alle organizzazioni di implementare misure di sicurezza rigorose per garantire la protezione delle informazioni personali dei cittadini dell’Unione Europea. Tra le disposizioni più rilevanti del GDPR, vi è l’obbligo di notificare le violazioni dei dati entro 72 ore, la necessità di ottenere il consenso esplicito per la raccolta e il trattamento delle informazioni sensibili e l’implementazione del principio di “privacy by design e by default”, che prevede la sicurezza dei dati fin dalla fase di progettazione di qualsiasi servizio o prodotto digitale.

Un’altra normativa chiave è la **Direttiva NIS** (Network and Information Security), la quale impone agli operatori di servizi essenziali e ai fornitori di servizi digitali di adottare misure di sicurezza adeguate a prevenire incidenti informatici. La sua evoluzione, la [Direttiva NIS2](https://www.acn.gov.it/portale/nis), amplia ulteriormente l’ambito di applicazione e introduce obblighi più stringenti, richiedendo alle aziende di implementare strategie di gestione del rischio più efficaci e di segnalare tempestivamente eventuali attacchi informatici alle autorità competenti. Con l’adozione di questa nuova direttiva, aumentano anche le sanzioni per il mancato rispetto delle normative, rendendo ancora più cruciale il ruolo del CISO.

Oltre a queste regolamentazioni europee, vi sono numerose normative internazionali che influenzano la gestione della cybersecurity. Negli Stati Uniti, ad esempi...