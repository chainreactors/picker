---
title: AIIA, lo strumento per una governance responsabile dell’Intelligenza Artificiale
url: https://www.ictsecuritymagazine.com/articoli/aiia-lo-strumento-per-una-governance-responsabile-dellintelligenza-artificiale/
source: ICT Security Magazine
date: 2024-09-10
fetch_date: 2025-10-06T18:31:03.455120
---

# AIIA, lo strumento per una governance responsabile dell’Intelligenza Artificiale

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/AI-Impact-Assessment.jpg)

# AIIA, lo strumento per una governance responsabile dell’Intelligenza Artificiale

A cura di:[Redazione](#molongui-disabled-link)  Ore 9 Settembre 202410 Dicembre 2024

L’**AI Impact Assessment (AIIA)** rappresenta uno strumento fondamentale per garantire un’adozione responsabile dell’Intelligenza Artificiale. In un contesto sempre più influenzato dalla pervasività delle tecnologie AI, l’AIIA permette di identificare, analizzare e mitigare i rischi associati ai sistemi automatizzati, assicurando il rispetto di principi etici e normativi. Dalla progettazione fino all’implementazione, questo processo iterativo promuove trasparenza, equità e sicurezza, contribuendo a un equilibrio tra innovazione tecnologica e tutela dei diritti fondamentali.

Nel contesto attuale, caratterizzato dalla crescente pervasività dell’Intelligenza Artificiale, agli iniziali entusiasmi per il potenziale innovativo di questa tecnologia stanno seguendo importanti riflessioni circa i suoi potenziali rischi.

È noto come l’*Artificial Intelligence Act* dell’Unione Europea, [approvato nel marzo 2024](https://www.ictsecuritymagazine.com/notizie/leuropa-approva-laia-il-primo-regolamento-al-mondo-sullintelligenza-artificiale/), abbia introdotto l’obbligo di condurre valutazioni d’impatto per i sistemi AI ritenuti “ad alto rischio”.

Tale scelta riflette la crescente consapevolezza che l’AI – pur offrendo enormi opportunità – può comportare, se non adeguatamente regolamentata e monitorata, pericoli significativi: fra questi le possibilità di errori o *bias* sottesi alle decisioni automatizzate, nonché l’impiego di strumenti basati sull’AI a fini di manipolazione o distorsione dei processi democratici.

La medesima consapevolezza è alla base della recente [Convenzione Quadro del Consiglio d’Europa](https://www.ictsecuritymagazine.com/notizie/ai-diritti-e-democrazia-in-arrivo-il-trattato-europeo/) che stabilisce regole condivise circa l’impatto dell’Intelligenza Artificiale in campo di “*Human Rights, Democracy and the Rule of Law”.*

### AI Impact Assessment: scopi, principi ed elementi chiave

Da simili considerazioni ha origine l’*AI Impact Assessment* (AIIA), finalizzato proprio a valutare gli impatti dei sistemi basati sull’Intelligenza Artificiale.

In concreto si tratta di un processo di valutazione ad ampio raggio teso a identificare, analizzare e mitigare i potenziali impatti negativi dell’AI sulla società, l’economia e i diritti individuali.

Considerata la costante evoluzione delle tecnologie interessate, esso dovrebbe essere concepito come un processo iterativo che accompagni i sistemi AI lungo tutto il loro ciclo di vita, partendo dalla progettazione per arrivare fino alle fasi di sviluppo e implementazione.

L’*AI Impact Assessment* si svolge alla luce dei principi condivisi a livello internazionale in tema di *“safe and trustworthy AI”*, in particolare:

* *accountability and transparency;*
* *fairness, safety, security and resilience;*
* *explainability and interpretability;*
* *validity and reliability;*
* *privacy.*

Allo scopo di valutare i potenziali impatti dei sistemi AI, vanno considerati diversi elementi chiave.

1. **Analisi del contesto:** valutazione dell’ambiente in cui il sistema verrà utilizzato.
2. **Identificazione degli *stakeholder*:** mappatura di tutti i soggetti potenzialmente influenzati dal sistema.
3. **Valutazione dei rischi:** identificazione e quantificazione dei possibili impatti negativi.
4. **Misure di mitigazione:** sviluppo di strategie per ridurre o eliminare i rischi identificati.
5. **Monitoraggio continuo:** implementazione di meccanismi per valutare l’impatto del sistema nel tempo.

Il Joint Research Centre (JRC) della Commissione Europea sottolinea l’importanza di coinvolgere in tale processo esperti di diverse aree – dai profili più tecnici agli esperti di etica, diritto e scienze sociali – per garantire che la valutazione avvenga secondo un approccio sistemico e multidisciplinare.

### La diffusione dell’AIIA in Italia e nel mondo

Nel documento *“*[*State of implementation of the OECD AI Principles”*](https://www.oecd.org/en/publications/the-state-of-implementation-of-the-oecd-ai-principles-four-years-on_835641c9-en.html), l’OCSE evidenzia come diversi paesi stiano già adottando framework specifici per l’AIIA.

A titolo di esempio il Canada ha sviluppato uno [strumento di valutazione dell’impatto algoritmico per le agenzie governative](https://www.canada.ca/en/government/system/digital-government/digital-government-innovations/responsible-use-ai/algorithmic-impact-assessment.html), mentre il Regno Unito ha introdotto delle [linee guida per l’uso etico dell’AI nel settore pubblico](https://www.gov.uk/government/collections/a-guide-to-using-artificial-intelligence-in-the-public-sector).

Sempre rispetto al mondo dei pubblici servizi – ove il bilanciamento fra tecnologie emergenti e diritti dei cittadini appare particolarmente complesso – il rapporto [*“AI WATCH: Artificial Intelligence for the public sector”*](https://ai-watch.ec.europa.eu/publications/ai-watch-artificial-intelligence-public-sector-report-3rd-peer-learning-workshop-use-and-impact-ai_en) del già citato JRC richiama, quali...