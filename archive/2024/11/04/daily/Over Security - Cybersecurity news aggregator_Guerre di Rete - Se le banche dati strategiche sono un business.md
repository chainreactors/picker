---
title: Guerre di Rete - Se le banche dati strategiche sono un business
url: https://guerredirete.substack.com/p/guerre-di-rete-se-le-banche-dati
source: Over Security - Cybersecurity news aggregator
date: 2024-11-04
fetch_date: 2025-10-06T19:15:15.742689
---

# Guerre di Rete - Se le banche dati strategiche sono un business

[![Guerre di Rete](https://substackcdn.com/image/fetch/$s_!JKxa!,w_80,h_80,c_fill,f_auto,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F9c3cbe9e-1c39-4535-99d8-940270e03588_1010x1010.png)](/)

# [Guerre di Rete](/)

IscrivitiAccedi

# Guerre di Rete - Se le banche dati strategiche sono un business

### I procedimenti faranno il loro corso, ma la messa in sicurezza dello SDI e di altre banche dati va fatta adesso.

[![Avatar di Carola Frediani](https://substackcdn.com/image/fetch/$s_!tOoV!,w_36,h_36,c_fill,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F9403bb00-3959-45dc-afb5-ac7994d708b8_750x741.jpeg)](https://substack.com/%40guerredirete)

[Carola Frediani](https://substack.com/%40guerredirete)

nov 03, 2024

17

Condividi

[![](https://substackcdn.com/image/fetch/$s_!7yoY!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2Fb51c03c2-3b5c-49b1-ab80-4261a945a46a_1024x683.jpeg)](https://substackcdn.com/image/fetch/%24s_%217yoY%21%2Cf_auto%2Cq_auto%3Agood%2Cfl_progressive%3Asteep/https%3A//substack-post-media.s3.amazonaws.com/public/images/b51c03c2-3b5c-49b1-ab80-4261a945a46a_1024x683.jpeg)

Tribunale di Milano, Wikimedia

**Guerre di Rete - una newsletter di notizie cyber
di Carola Frediani
N.194 - 3 novembre 2024**

Iscriviti

*(Comunicazioni di servizio)
Specie per i nuovi, ricordo che questa newsletter (che oggi conta **più di 14mila iscritti** - ma molti più lettori, essendo pubblicata anche online) è gratuita e del tutto indipendente, non ha mai accettato sponsor o pubblicità, e viene fatta nel mio tempo libero. Se vi piace potete contribuire inoltrandola a possibili interessati, o promuovendola sui social. Molti lettori sono diventati sostenitori facendo una [donazione.](https://www.paypal.com/donate/?hosted_button_id=V8WAZ44NT942C)*

[Dona alla newsletter](https://www.paypal.com/donate/?hosted_button_id=V8WAZ44NT942C)

*In più, il progetto si è ingrandito con un sito indipendente e noprofit di informazione cyber, [GuerrediRete.it](https://www.guerredirete.it/). Qui spieghiamo il [progetto](https://www.guerredirete.it/il-progetto/). Qui [l’editoriale](https://www.guerredirete.it/perche-e-il-momento-di-fare-e-informare/) di lancio del sito
Qui una **[lista con link dei nostri progetti](https://linktr.ee/guerredirete)** per avere un colpo d’occhio di quello che facciamo.

→ **Nel 2024** **si è aggiunta [Digital Conflicts](https://conflicts.digital/), una newsletter bimensile in inglese (fatta da me e Andrea Signorelli),** che per ora sarà principalmente una trasposizione della newsletter italiana, con alcune aggiunte e modifiche pensate per un pubblico internazionale (e con particolare attenzione all’Europa).
[Qui leggete il primo numero.](https://conflicts.digital/p/the-baltic-gps-interference?r=ej8xd&utm_campaign=post&utm_medium=web&showWelcome=true&fbclid=IwAR0Zqh9tDnczLbK_qVI0iJBuscHAvaDxK15Kt6o43NjLKfHU65HKJYrmp3I)
[Qui per iscriversi.](https://conflicts.digital/).

[Qui invece potete scaricare gratis](https://www.guerredirete.it/generazione-ai-ecco-il-nostro-ebook/) **il primo ebook di Guerre di Rete** che si intitola **Generazione AI** ed è dedicato agli ultimi sviluppi dell’intelligenza artificiale (uscito a settembre 2023).*

*Qui potete scaricare gratis il secondo ebook pubblicato,**[Il fronte cyber.](https://www.guerredirete.it/il-fronte-cyber-ecco-il-nostro-ebook/)*****In questo numero:
- Se le banche dati strategiche sono un business
- Come rivedere la live sugli attacchi a Giustizia e Procure
- AI e prompt injection
- Doctorow e Bluesky**

**INDAGINE SUI DOSSIERAGGI
Se le banche dati strategiche sono un business**Era il 26 aprile 2021 quando a Roma, alla Direzione centrale della polizia criminale, veniva inaugurata la nuova sala C-SOC (Cyber Security Operations Center) all’interno del Servizio per il Sistema informativo interforze.
“La nuova sala operativa, una struttura d’avanguardia, si occuperà di **proteggere le banche dati interforze,** da eventuali malfunzionamenti o da attacchi informatici, attraverso un complesso **sistema di controlli e allarmi** gestiti da software e operatori specializzati nell’analisi del funzionamento dei sistemi informatici”, recitava il [comunicato](https://www.poliziadistato.it/articolo/polizia-criminale-inaugurata-a-roma-la-nuova-sala-c-soc) della polizia [grassetti miei]. “La funzione del C-SOC è quella di **vigilare sulla sicurezza dei sistemi informativi** presenti nella Direzione centrale della polizia criminale, affinché tutte le informazioni possedute (sui documenti, sulle persone, sui veicoli) siano adeguatamente protette; nello stesso tempo garantisce la protezione dei dati personali per evitare che questi vengano dispersi”.

Si tratta di una struttura, definita d’avanguardia, **finanziata dai fondi europei**, “per la prevenzione e l’intervento tempestivo **sugli incidenti alle banche dati delle forze di polizia**, di natura accidentale, naturale o dolosa, come gli attacchi hacker”, [spiegava](https://scuolainterforze.interno.gov.it/wp-content/uploads/2022/01/Rivista-4-2021-1.pdf) nel 2021 la Rivista trimestrale di perfezionamento delle forze di polizia.

Si tratta probabilmente del Fondo di Sicurezza Interno 2014-2020 (che rientra nei [fondi europei per la sicurezza](https://www.poliziadistato.it/statics/43/decreto-ammissione-finanziamento-c-soc.pdf)) attraverso il quale nel 2018 viene finanziato il progetto e realizzazione del Cyber Security Operations Center delle **Banche Dati del Sistema Informativo Interforze per quasi 2 milioni di euro,** stando a un [documento](https://www.poliziadistato.it/statics/43/decreto-ammissione-finanziamento-c-soc.pdf) del Ministero dell’Interno visionabile online.

“La sala operativa [del C-SOC] si trova presso la Direzione Centrale della Polizia Criminale”, [scriveva](https://www.areanetworking.it/cyber-security-operations-center-della-direzione-centrale-della-polizia-criminale-c-soc-cose-come-funziona-a-cosa-serve.html) AreaNetworking in una intervista del 2022 ai dirigenti, “che tra le altre attività che svolge nell’ambito delle forze anche internazionali, **gestisce i sistemi informativi interforze**, ossia un insieme di **banche dati** alimentate e consultate da tutte le forze di polizia. **Tra queste banche dati vi sono: il c.d. CED Interforze, ovvero il Centro elaborazione dati del Ministero dell’Interno** istituito con la Legge 121/1981, la banca dati nazionale del DNA e il sistema informativo Schengen di nuova generazione”.

**Come si vede la consapevolezza della necessità di proteggere le nostre banche dati strategiche**, insieme a iniziative e fondi, era presente da anni. Uno dei pilastri di queste banche dati, e dell’inchiesta della Dda di Milano (quella comunemente definita dei dossieraggi), è infatti il **sistema che fa capo al CED Interforze - e che contiene l’ormai stranoto SDI, Sistema D’Indagine.**

Il Centro Elaborazione Dati del Ministero dell’Interno, detto anche CED Interforze, è stato istituito dall’art. 8 della [legge 1° aprile 1981, n. 121](https://presidenza.governo.it/USRI/ufficio_studi/normativa/Legge_121_1_Aprile_1981.pdf) col compito di curare la raccolta delle informazioni e di gestire la banca dati del Dipartimento di Pubblica Sicurezza. I dati raccolti sono custoditi nel cosiddetto Sistema Informativo Interforze (definito spesso anche **Sistema D’Indagine o SDI,** da una sua banca dati) che sono posti a disposizione delle forze di polizia.

SDI, [scriveva](https://www.carabinieri.it/media---comunicazione/rassegna-dell-arma/la-rassegna/anno-2012/n-1---gennaio-marzo/studi/gli-accessi-illeciti-al-sistema-d-indagine-%28sdi%29) anni fa la Rassegna dell’Arma, pubblicazione dei Carabinieri, “è un sistema chiuso, accessibile, cioè, **solo da postazioni di lavoro certificate** che consentono l’acquisizione d...