---
title: 50 anni fa fu scattata questa memorabile foto del nostro pianeta; edizione speciale dell’autobiografia del comandante della missione che la scattò
url: http://attivissimo.blogspot.com/2022/12/50-anni-fa-fu-scattata-questa.html
source: Il Disinformatico
date: 2022-12-08
fetch_date: 2025-10-04T00:54:01.688107
---

# 50 anni fa fu scattata questa memorabile foto del nostro pianeta; edizione speciale dell’autobiografia del comandante della missione che la scattò

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2022/12/07

### 50 anni fa fu scattata questa memorabile foto del nostro pianeta; edizione speciale dell’autobiografia del comandante della missione che la scattò

[![](https://blogger.googleusercontent.com/img/b/R29vZ2xl/AVvXsEglwi9-5uQBm5EbkhzvBzlDNztCMO4LiSmpGsBsnqyU_lgHCxvawamaGhqSzBUQ3yu9sYxfyg0ukhIr3RRTwAmsN2IuTgr9B6d9UEpszWkGR8dAQmRQ2EArnyO-JY5EHhnTzFQqeUbK_qgF5GGfIpBGPhXCyDqTOkQidQsVgZClNSaJNzwZpNk/s16000/apollo17bluemarble-restored-andy-saunders.jpg)](https://blogger.googleusercontent.com/img/b/R29vZ2xl/AVvXsEglwi9-5uQBm5EbkhzvBzlDNztCMO4LiSmpGsBsnqyU_lgHCxvawamaGhqSzBUQ3yu9sYxfyg0ukhIr3RRTwAmsN2IuTgr9B6d9UEpszWkGR8dAQmRQ2EArnyO-JY5EHhnTzFQqeUbK_qgF5GGfIpBGPhXCyDqTOkQidQsVgZClNSaJNzwZpNk/s1200/apollo17bluemarble-restored-andy-saunders.jpg)

La Terra fotografata dagli astronauti della missione *Apollo 17*.
Restauro digitale dalla pellicola originale a cura di
[Andy Saunders](https://twitter.com/AndySaunders_1/status/1600430348243849217).

Questa è la *Blue Marble*, la lucente “biglia blu” sospesa nel nero
infinito dello spazio, così brillante da rendere invisibili le stelle. È una
delle fotografie più celebri del nostro pianeta, una delle poche che lo
ritraggono quasi completamente illuminato dal Sole e con un’angolazione che
permette di apprezzare la vastità dell’Antartide. Fu scattata esattamente
cinquant’anni fa dall’equipaggio della missione *Apollo 17*, che è
tuttora l’ultima ad aver portato esseri umani sulla Luna.

La missione era partita dalla Terra poche ore prima, alle 6.33 italiane del 7
dicembre 1972, e al momento dello scatto era già uscita dall’orbita bassa
intorno al nostro pianeta per dirigersi verso la Luna.

Quella biglia blu è l’unica oasi, in tutto l’Universo conosciuto, nella quale
possiamo vivere senza dover ricorrere a scafandri e abitacoli pressurizzati,
portando con noi tutto, dall’aria al cibo all’acqua. È l’unico corpo celeste
sul quale possiamo camminare senza essere arrostiti dal calore, uccisi dal
freddo, distrutti dalle radiazioni; del quale possiamo respirare l’atmosfera,
e della cui vita possiamo nutrirci. Eppure manchiamo quotidianamente di
rispetto per quest’oasi, dandola per scontata e devastandola con lo spreco
quotidiano prodotto da otto miliardi di esseri umani (alcuni ben più spreconi di altri). All’epoca di questa foto, sulla
Terra eravamo in tre miliardi e mezzo.

Se vi interessa, gli eventi di quel giorno di viaggio lunare di mezzo secolo
fa sono raccontati e illustrati con tante immagini e tanti ritagli dei
giornali italiani dell’epoca su
[*Apollo 17 Timeline*](https://apollo17timeline.blogspot.com/), a cura di Gianluca Atti. Per i prossimi giorni e per tutta la durata della
missione segnalerò su questo blog gli articoli man mano che si compirà il loro
cinquantenario esatto. Questi sono gli articoli della giornata di oggi:

* 1972/12/07 IT (1972/12/06 FL):
  [Le foto del giorno del lancio: sveglia, colazione, vestizione delle tute,
  ingresso nel pulmino e avvio verso la rampa di lancio](https://apollo17timeline.blogspot.com/2012/12/19721206-fl-19721207-it-il-giorno-del.html)
* 1972/12/07 03:52:30 IT (1972/12/06 21:52:30 FL):
  [A 30 secondi dal lancio, stop al conto alla rovescia!](https://apollo17timeline.blogspot.com/2012/12/19721207-035230-it-19721206-215230-fl.html)
* 1972/12/07:
  [Lo stop alla partenza verso la Luna sulla prima pagina de "Il Corriere
  della Sera"](https://apollo17timeline.blogspot.com/2012/12/19721207-lo-stop-alla-partenza-verso-la.html)
* 1972/12/07 06:33 IT (00:33 FL):
  [Dopo due ore e 40 minuti di attesa si accendono i motori: è il "liftoff"
  verso la Luna!](https://apollo17timeline.blogspot.com/2012/12/19721207-0633-it-0033-fl-dopo-due-ore-e.html)
* 1972/12/07:
  [Il felice lancio verso la Luna di Cernan, Evans e Schmitt sui quotidiani
  "Stampa Sera" e "Corriere d'informazione"](https://apollo17timeline.blogspot.com/2012/12/19721207-il-felice-lancio-verso-la-luna.html)

Per il cinquantesimo anniversario della missione, l’editore bolognese
Cartabianca ha aggiornato e arricchito il libro
*L’ultimo uomo sulla Luna*,la traduzione italiana di
*The Last Man on the Moon*, l’autobiografia del comandante della
missione, Gene Cernan, ultima persona a camminare sul suolo lunare nel
ventesimo secolo.

[![](https://blogger.googleusercontent.com/img/b/R29vZ2xl/AVvXsEiVGHqicXN9zvuRmTepMdB0ifgI-KBDWh8X6FlFmJcZjISUavg3_rSKJpArmJEf1g22VIdwDFGvK9_wv7CQCDGN9Ub9ZuQGRouvywXkEAN97d0xtdyUshDdJzWD6QpQYRhErlCbmJjv4xTaJQYmJmsAB6ZbZxIn1ckyNKmVfBnKgY172duhcT0/s16000/LMOTM-2022-12.jpg)](https://blogger.googleusercontent.com/img/b/R29vZ2xl/AVvXsEiVGHqicXN9zvuRmTepMdB0ifgI-KBDWh8X6FlFmJcZjISUavg3_rSKJpArmJEf1g22VIdwDFGvK9_wv7CQCDGN9Ub9ZuQGRouvywXkEAN97d0xtdyUshDdJzWD6QpQYRhErlCbmJjv4xTaJQYmJmsAB6ZbZxIn1ckyNKmVfBnKgY172duhcT0/s1280/LMOTM-2022-12.jpg)

Il libro è disponibile su carta e in e-book con 38 pagine extra (di cui 32 sono a colori) e con decine di fotografie. Come spiega l’[annuncio dell’editore](https://www.cartabianca.com/unoccasione-che-capita-ogni-mezzo-secolo/), la traduzione (di cui ho avuto l’onore di curare la parte tecnica insieme a vari esperti) *“è stata ulteriormente rifinita, in modo da attenersi a quello che ormai è diventato lo standard creato della casa editrice per questo tipo di pubblicazioni specialistiche.”* Cartabianca ha infatti in catalogo anche *Forever Young* (l’autobiografia di John Young, comandante di *Apollo 16* e del primo Space Shuttle) e prossimamente pubblicherà anche *“l’autobiografia di Michael Collins, indimenticato compagno di Armstrong e Aldrin nel leggendario equipaggio dell’Apollo 11”* (ci sto lavorando insieme alla stessa squadra di esperti; vi racconterò maggiori dettagli nei prossimi giorni).

Pubblicazione iniziale:
[7.12.22](https://attivissimo.blogspot.com/2022/12/50-anni-fa-fu-scattata-questa.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/4584954544005459806 "Post per email")

Labels:
[Luna](https://attivissimo.blogspot.com/search/label/Luna),
[spazio](https://attivissimo.blogspot.com/search/label/spazio)

#### Nessun commento:

[Posta un commento](https://www.blogger.com/comment/fullpage/post/7421441/4584954544005459806)

[Post più recente](https://attivissimo.blogspot.com/2022/12/la-polizia-sa-identificare-benissimo.html "Post più recente")

[Post più vecchio](https://attivissimo.blogspot.com/2022/12/lultima-spedizione-umana-sulla-luna.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/4584954544005459806/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
Malti
Nederlandse
Norske (Bokmål)
Polski
Português
Română
Русский
Slovenská jazyku
Slovenski jezik
Shqiptar
Српски језик
Svenska
Swahili
ไทย
Filipino
Türk
Українське
اردو
Việt
ייִדיש
中文 (简体字)
中文 (正體字)

![](https://blogger.googleusercontent.com/img/b/R29vZ2xl/AVvXsEhQ-_-OkaZJxWiZ8HkG3dGC9gbuPA1qB0VDZQ_nOM3eKADHVNjFHFpuxfv0jRYUqMFEy9I7T68WBC4RqG2fgk01IH3SXqiRjKw2b146wtndBtQV-IupobE5YcCFlmXWeIV8sQYgsw/s1600/Cattivissimo-by-francesco-lombardi-gianluigi-gatti.png)

Credit: Gianluigi Gatti

## Libri

[Luna? Sì, ci siamo andati!](http://luna1969.info)

[Mo...