---
title: L’evoluzione dell’ecosistema Ransomware: la democratizzazione delle minacce informatiche
url: https://www.ictsecuritymagazine.com/articoli/ransomware-minacce-informatiche/
source: ICT Security Magazine
date: 2025-07-10
fetch_date: 2025-10-06T23:38:57.329666
---

# L’evoluzione dell’ecosistema Ransomware: la democratizzazione delle minacce informatiche

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![L'evoluzione dell'ecosistema Ransomware: la democratizzazione delle minacce informatiche. Matteo Carli, cybercrime conference](https://www.ictsecuritymagazine.com/wp-content/uploads/matteo-carli-cybercrime-conference.jpg)

# L’evoluzione dell’ecosistema Ransomware: la democratizzazione delle minacce informatiche

A cura di:[Redazione](#molongui-disabled-link)  Ore 9 Luglio 202526 Giugno 2025

Il panorama delle minacce informatiche sta subendo una profonda trasformazione, come illustrato dall’analisi esposta da Matteo Carli (CTO di una società di *cyber intelligence* ed esperto di sicurezza informatica) durante la [13ª Cyber Crime Conference](https://www.ictsecuritymagazine.com/eventi/cybercrimeconference2025), l’ecosistema ransomware è in continua evoluzione.

La presentazione ha rivelato come l’ecosistema dei *ransomware* stia attraversando un processo di democratizzazione allarmante, che rende questa minaccia sempre più accessibile anche a soggetti con competenze tecniche limitate.

*«Nel 2024 gli attacchi a livello globale sono saliti del 12%»* ha esordito Carli. La sua disamina si è poi focalizzata principalmente sui gruppi che adottano la strategia del *“data leak site”*, ossia la tattica attraverso cui i dati sottratti alle vittime che rifiutano di pagare vengono pubblicati online.

![attacchi ransomware - L'evoluzione dell'ecosistema Ransomware: la democratizzazione delle minacce informatiche. Matteo Carli, cybercrime conference](https://www.ictsecuritymagazine.com/wp-content/uploads/chrome_0iMGrzhUKq-700x367.png)

Questo approccio consente di misurare con una certa precisione [la portata del fenomeno,](https://www.enisa.europa.eu/topics/cyber-threats/threat-landscape) sebbene l’esperto abbia sottolineato come, a causa della complessità dell’ecosistema criminale, i numeri possano variare tra i diversi report di settore.

Un cambiamento significativo rilevato nell’ultimo anno riguarda la natura dei bersagli: gli attacchi *ransomware*, tradizionalmente orientati verso organizzazioni di grandi dimensioni con maggiori capacità economiche, stanno ora ridefinendo il proprio raggio d’azione.

*«Gli attacchi si stanno spostando su aziende di dimensioni più piccole rispetto al passato»* ha spiegato l’esperto, evidenziando come questa tendenza sia emersa negli ultimi mesi del 2024 e stia proseguendo nel 2025, delineando una nuova strategia da parte dei gruppi criminali.

## Gruppi Ransomware e ridefinizione economica del riscatto

Parallelamente al mutamento dei bersagli, Carli ha evidenziato un’evoluzione nella distribuzione degli importi richiesti a titolo di riscatto.

I dati presentati dall’esperto rivelano un cambiamento sostanziale: *«In precedenza a prevalere erano importi bassi, mentre ora sono quasi uniformi fino ai 100.000 euro (e comunque ci sono attacchi che vanno ben oltre i 100.000 euro)»*. Una trasformazione che indica l’atteggiamento adattivo dei gruppi criminali, i quali calibrano le richieste economiche in base alla capacità delle vittime, massimizzando il potenziale guadagno senza compromettere le probabilità di pagamento.

![attacchi ransomware - L'evoluzione dell'ecosistema Ransomware: la democratizzazione delle minacce informatiche. Matteo Carli, cybercrime conference](https://www.ictsecuritymagazine.com/wp-content/uploads/chrome_ZTS5pdqwcU-700x388.png)

Il panorama italiano presenta caratteristiche peculiari rispetto al contesto globale. Sebbene Carli abbia riportato che *«gli attacchi sono calati in maniera considerevole rispetto al 2023»,* ha immediatamente messo in guardia contro interpretazioni eccessivamente ottimistiche di questo dato: *«attenzione a non confondere questo dato come una vittoria»* ha avvertito, ricordando che *«il 2023 è stato l’anno peggiore per l’Italia»* e che *«i numeri del 2024 ci dicono che ancora siamo più alti rispetto al 2022».*

La posizione dell’Italia nel contesto internazionale rimane preoccupante: *«In questo momento siamo la quinta nazione al mondo nella classifica – purtroppo non positiva – dei paesi più attaccati e la terza a livello europeo»* ha precisato il relatore, delineando un quadro che richiede attenzione continua e strategie di mitigazione efficaci.

## La vulnerabilità del tessuto industriale italiano

Una delle rivelazioni più significative dell’analisi di Carli riguarda la peculiare vulnerabilità del settore manifatturiero italiano, che emerge come anomalia nel panorama globale.

*«In Italia la manifattura è il settore più colpito, differentemente da tutto il resto del mondo»* ha sottolineato l’esperto, analizzando poi le ragioni di questa specificità.

![ransomware in Italia - L'evoluzione dell'ecosistema Ransomware: la democratizzazione delle minacce informatiche. Matteo Carli, cybercrime conference](https://www.ictsecuritymagazine.com/wp-content/uploads/chrome_kPNNEpCM2n-700x380.png)

Tale vulnerabilità appare, infatti, attribuibile a due fattori principali: da un lato *«una presenza molto importante delle PMI all’interno del tessuto economico italiano»*, con le piccole e medie imprese che rappresentano la spina dorsale dell’economia nazionale; dall’altro una carenza strutturale a livello di protezioni informatiche, poiché *«all’interno di quel settore non c’è tutto ciò che dovrebbe esserci in termini di cybersecur...