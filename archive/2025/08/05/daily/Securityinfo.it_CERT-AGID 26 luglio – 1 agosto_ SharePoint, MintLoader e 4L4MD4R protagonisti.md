---
title: CERT-AGID 26 luglio – 1 agosto: SharePoint, MintLoader e 4L4MD4R protagonisti
url: https://www.securityinfo.it/2025/08/04/cert-agid-26-luglio-1-agosto-sharepoint-mintloader-e-4l4md4r-protagonisti/?utm_source=rss&utm_medium=rss&utm_campaign=cert-agid-26-luglio-1-agosto-sharepoint-mintloader-e-4l4md4r-protagonisti
source: Securityinfo.it
date: 2025-08-05
fetch_date: 2025-10-07T00:49:10.901150
---

# CERT-AGID 26 luglio – 1 agosto: SharePoint, MintLoader e 4L4MD4R protagonisti

Aggiornamenti recenti Ottobre 6th, 2025 5:03 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Impennata delle scansioni dei portali di login di Palo Alto Networks: +500%](https://www.securityinfo.it/2025/10/06/impennata-delle-scansioni-dei-portali-di-login-di-palo-alto-networks-500/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 26 luglio – 1 agosto: SharePoint, MintLoader e 4L4MD4R protagonisti

Ago 04, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/08/04/cert-agid-26-luglio-1-agosto-sharepoint-mintloader-e-4l4md4r-protagonisti/#respond)

---

Nel corso della settimana, il **CERT-AGID** ha rilevato e analizzato **77 campagne malevole** all’interno del contesto italiano. Di queste, **45 avevano come bersaglio specifico il nostro Paese**, mentre le restanti 32, essendo di natura generica, hanno comunque coinvolto anche l’Italia.

Agli enti accreditati sono stati forniti complessivamente **828 indicatori di compromissione** individuati durante le attività di analisi.

### I temi della settimana

Nel periodo preso in esame, sono stati individuati 22 differenti **temi** utilizzati per condurre campagne malevole sul territorio italiano.

Tra questi, spicca il tema “**Ordine**“, sfruttato in **ben tredici campagne**: una singola azione di phishing ha preso di mira Adobe, mentre le altre dodici, sia italiane che di portata più ampia, sono state finalizzate alla diffusione di malware, tra cui AgentTesla, FormBook, VipKeylogger, RedLine, SnakeKeylogger e PureLogs.

Il tema “**Banking**” è stato impiegato in numerose campagne di phishing italiane via email, facendo leva sui nomi di noti istituti bancari per trarre in inganno le vittime. Sono state osservate **dieci campagne** che coinvolgono marchi come ING, Intesa Sanpaolo, BBVA, Isybank e Inbank, con l’intento di sottrarre credenziali o dati sensibili.

![](https://www.securityinfo.it/wp-content/uploads/2025/08/CERT-AGID-cover.png)

Questa settimana il CERT-AGID ha rilevato 77 campagne malevole ed emesso 828 indicatori di compromissione.

A queste si aggiunge una campagna che ha diffuso il malware Copybara mascherandosi da comunicazione bancaria, con l’obiettivo di infettare dispositivi Android.

Il tema “**Multe**” è stato invece al centro di **nove campagne** di phishing italiane, veicolate tutte via email e travestite da notifiche ufficiali del servizio PagoPA. I messaggi segnalavano presunte sanzioni amministrative non pagate, inducendo le vittime a cliccare su link fraudolenti e a fornire i dati delle proprie carte di pagamento.

Il tema “**Pagamenti**” è stato rilevato in **cinque campagne** email: quattro di queste erano orientate alla diffusione di malware, mentre una era un’operazione di phishing. Tra i malware coinvolti figurano Remcos, XWorm e SnakeKeylogger. Una delle campagne, di matrice italiana, ha abusato del marchio Outlook con finalità di phishing.

Tra gli eventi più rilevanti rilevati nel corso della settimana, si segnala una nuova campagna di phishing rivolta agli utenti dell’**Istituto Nazionale della Previdenza Sociale**.

I truffatori hanno realizzato una falsa pagina web che imita fedelmente l’interfaccia del sito ufficiale dell’INPS, con l’obiettivo di **sottrarre dati personali e documenti** utili al furto d’identità, una tecnica già osservata in precedenti episodi. In particolare, alle vittime è stato chiesto di caricare documenti sensibili come **carta d’identità**, **patente**, **tessera sanitaria** e le **ultime tre buste paga**.

È stata inoltre individuata e contrastata, grazie alla collaborazione con i gestori di posta elettronica certificata, una **nuova campagna italiana di malspam** condotta tramite caselle PEC compromesse.

L’obiettivo era la **diffusione del malware MintLoader**, impiegando tecniche già viste in campagne simili: abuso di domini con estensione .top, uso di algoritmi di generazione dinamica dei domini (DGA), e l’impiego di script in JavaScript (JS) e PowerShell (PS1) per la distribuzione del payload.

Un aspetto peculiare di questa campagna è l’adozione, per la seconda volta, di una **strategia concepita per aggirare i sistemi automatici di rilevamento**: i messaggi malevoli non contengono link diretti ma un archivio ZIP con un file HTML che a sua volta reindirizza al download del primo script della catena.

![](https://www.securityinfo.it/wp-content/uploads/2025/08/CERT-AGID-temi.png)

Fonte: CERT-AGID

Infine, il CERT-AGID ha rilevato una **campagna che sfrutta vulnerabilità note come ToolShell**, recentemente scoperte e corrette da Microsoft, che interessano **SharePoint on-premise**. Queste vulnerabilità consentono la **deserializzazione di dati non attendibili e l’esecuzione remota di codice**, permettendo a un attaccante non autenticato di compromettere le istanze vulnerabili.

Il tentativo di attacco è stato osservato a seguito di un’azione fallita, nella quale i cybercriminali hanno cercato di utilizzare un loader per scaricare ed eseguire il **ransomware 4L4MD4R**, una variante del malware Mauri870. Il codice malevolo, scritto in GoLang, cripta i file della vittima e chiede un riscatto di 0,005 Bitcoin.

La richiesta viene comunicata tramite due file HTML salvati sul desktop della macchina infetta: uno contenente le istruzioni per la decrittazione e un altro con l’elenco dei file criptati. Il ransomware è stato distribuito tramite un dominio italiano.

### Malware della settimana
...