---
title: Red Hat pubblica il suo Global Customer Tech Outlook 2023: la sicurezza si conferma la priorità nel percorso di trasformazione digitale
url: https://www.ictsecuritymagazine.com/notizie/red-hat-pubblica-il-suo-global-customer-tech-outlook-2023-la-sicurezza-si-conferma-la-priorita-nel-percorso-di-trasformazione-digitale/
source: ICT Security Magazine
date: 2022-11-29
fetch_date: 2025-10-04T00:01:08.811388
---

# Red Hat pubblica il suo Global Customer Tech Outlook 2023: la sicurezza si conferma la priorità nel percorso di trasformazione digitale

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/Redhat-Global-Customer-Tech-Outlook-2023.jpg)

# Red Hat pubblica il suo Global Customer Tech Outlook 2023: la sicurezza si conferma la priorità nel percorso di trasformazione digitale

A cura di:[Redazione](#molongui-disabled-link)  Ore 28 Novembre 2022

Red Hat ha reso noti i risultati dell’indagine annuale [Global Tech Outlook](https://www.redhat.com/en/resources/2023-global-tech-outlook-overview), giunta alla nona edizione, che rivela lo stato di avanzamento delle organizzazioni di tutto il mondo nelle loro iniziative [di trasformazione digitale](https://www.redhat.com/en/topics/digital-transformation), le priorità di finanziamento sia IT che non IT, e le sfide che dovranno affrontare. Red Hat ha intervistato oltre 1.700 leader del settore informatico di diversi Paesi e settori per individuare le principali novità relative all’utilizzo della tecnologia e tracciare le tendenze per il futuro. Di seguito, sono illustrati i risultati salienti del report, i nuovi trend e l’evoluzione delle evidenze nel tempo.

### Nessuna sorpresa: la sicurezza rimane la priorità numero 1

La sicurezza rimane la principale destinazione degli investimenti IT in tutte le regioni e in quasi tutti i settori, con il 44% degli intervistati che la pone nella top 3 delle priorità di finanziamento, con 8 punti in più rispetto alla seconda indicazione, l’infrastruttura cloud. In particolare, la sicurezza delle reti (40%) e del cloud (38%) hanno ottenuto il punteggio più alto, mentre la gestione dei rischi di terze parti o della supply chain (12%) e il personale addetto alla sicurezza o alla compliance (13%) si sono posizionate in fondo alla classifica.

La sicurezza è ai primi posti anche in molte altre categorie. La [sicurezza del cloud](https://www.redhat.com/en/topics/security/cloud-security) è la priorità per quanto riguarda gli investimenti nell’infrastruttura cloud (42%). Security e integrità dei dati sono i principali aspetti oggetto di finanziamento in ambito analytics (45%), superando intelligenza artificiale (AI) e apprendimento automatico (ML). L’automazione della security (35%) ha superato quella dei servizi cloud (33%) e delle reti (30%) come priorità. Infine, quest’anno 3 intervistati su 4 hanno “aumentato in qualche modo” o “aumentato in modo significativo” i loro investimenti per proteggere l’accesso delle applicazioni ad altre applicazioni, fonti di dati o a entrambe.

![](https://www.ictsecuritymagazine.com/wp-content/uploads/Global-Customer-Tech-Outlook-2023-1-1024x413.png)

Domanda 5.8: Nei prossimi 12 mesi, quali sono le principali priorità di finanziamento della vostra azienda per i big data e gli analytics?

### Cambiano le priorità della trasformazione digitale

Sebbene i percorsi di trasformazione digitale delle aziende non siano mutati molto rispetto all’anno scorso, c’è stato un cambiamento significativo relativamente ai due principali aspetti identificati come prioritari. Se negli anni passati l’innovazione è stata – a ragione – l’imperativo della trasformazione, quest’anno non ricopre più il primo posto per il proseguimento di tale percorso. È la sicurezza, ancora una volta, a conquistare la prima posizione, raggiungendo il 20% con un aumento di 3 punti rispetto allo scorso anno. Scende di 5 punti l’innovazione: il 19% degli intervistati la identifica come la priorità principale per la trasformazione digitale della propria organizzazione.

![](https://www.ictsecuritymagazine.com/wp-content/uploads/Global-Customer-Tech-Outlook-2023-2-1024x455.png)

Domanda 2.2: Se dovesse descrivere in una parola la priorità assoluta per la trasformazione digitale della sua azienda, quale dei seguenti termini sarebbe il più adatto?

Considerate le numerose minacce e le gravi violazioni dei dati avvenute quest’anno, è naturale che la sicurezza abbia raggiunto il primo posto, ma ciò non è andato a discapito dell’innovazione, dato che l’indagine mostra un aumento delle organizzazioni in fase di accelerazione degli sforzi di trasformazione digitale (ora 23%).

### Il principale ostacolo alla trasformazione digitale rimane la carenza di talenti

Come l’anno scorso, la sfida più comune che le aziende si trovano ad affrontare nel proprio percorso di trasformazione digitale è la carenza di talenti e competenze. Con una crescente attenzione all’[automazione IT](https://www.redhat.com/en/topics/automation), alla sicurezza e all’AI/ML, i responsabili IT sono giustamente preoccupati che i progressi in queste importanti iniziative possano subire battute d’arresto senza le adeguate competenze e i giusti talenti. Un’evoluzione della cultura organizzativa, delle persone e dei processi tanto essenziale per il successo della trasformazione digitale quanto la tecnologia.

Tra le priorità di finanziamento non legate alla tecnologia ed esterne all’IT, infatti, il 37% degli intervistati ha scelto sia la strategia di trasformazione digitale che la formazione delle competenze tecniche/tecnologiche. La formazione delle persone e delle competenze di processo si è piazzata al terzo posto (30%), seguita dall’assunzione e fidelizzazione di sviluppatori e personale IT (28%). Tutte le principali priorità di finanziamento non IT di quest’anno riguardano l’aggiornamento delle comp...