---
title: CERT-AGID 25 – 31 gennaio: attacchi contro funzionari governativi e rappresentanti di ambasciate
url: https://www.securityinfo.it/2025/02/03/cert-agid-25-31-gennaio-attacchi-funzionari-governativi-rappresentanti-ambasciate/?utm_source=rss&utm_medium=rss&utm_campaign=cert-agid-25-31-gennaio-attacchi-funzionari-governativi-rappresentanti-ambasciate
source: Securityinfo.it
date: 2025-02-04
fetch_date: 2025-10-06T20:39:37.656064
---

# CERT-AGID 25 – 31 gennaio: attacchi contro funzionari governativi e rappresentanti di ambasciate

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 25 – 31 gennaio: attacchi contro funzionari governativi e rappresentanti di ambasciate

Feb 03, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [Intrusione](https://www.securityinfo.it/category/news/intrusione/), [Malware](https://www.securityinfo.it/category/news/malware-news/), [News](https://www.securityinfo.it/category/news/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/02/03/cert-agid-25-31-gennaio-attacchi-funzionari-governativi-rappresentanti-ambasciate/#respond)

---

Questa settimana, il **CERT-AGID** ha identificato e analizzato **47 campagne malevole** nel contesto italiano di sua competenza, di cui 27 mirate specificamente al Paese e 20 di carattere generico che hanno comunque coinvolto l’Italia. Agli enti accreditati sono stati forniti **705 indicatori di compromissione (IoC)**.

### I temi della settimana

Questa settimana **sono stati individuati 18 temi**, utilizzati per diffondere campagne malevole in Italia. Tra i più rilevanti figurano:

Il **tema Banking**, frequentemente sfruttato nelle campagne di phishing, ha colpito clienti di istituti bancari italiani e internazionali come Intesa Sanpaolo, BPM, Capital One, Nedbank e HSBC, attraverso email ordinarie e PEC. È stata inoltre rilevata una campagna di smishing italiana mirata alla distribuzione del malware SpyNote tramite un file APK malevolo.

![](https://www.securityinfo.it/wp-content/uploads/2025/02/CERT-AGID-cover.jpg)

Questa settimana il CERT-AGID ha identificato e analizzato 47 campagne malevole, ed emesso 705 indicatori di compromissione.

L’**argomento Ordine** è stato utilizzato per la diffusione di diversi malware, tra cui sei campagne generiche volte a diffondere Snake Keylogger, VIPKeyLogger, AgentTesla, Formbook e Lokibot, oltre a una campagna italiana che ha distribuito il malware ModiLoader.

Il **tema Verifica** è stato sfruttato in due campagne di phishing italiane, una rivolta agli utenti Microsoft 365 e un’altra che ha abusato del nome e del logo della Polizia di Stato. Inoltre, lo stesso argomento è stato usato in due campagne di phishing mirate a generiche webmail.

Gli altri temi individuati sono stati impiegati per diverse campagne di malware e phishing.

Tra gli eventi di particolare rilievo di questa settimana, **continua l’ondata di smishing ai danni degli utenti INPS**.

I truffatori inviano SMS fraudolenti che imitano comunicazioni ufficiali dell’ente previdenziale, inducendo le vittime a visitare un sito web contraffatto. Qui vengono richiesti documenti personali, tra cui carta d’identità, patente, tessera sanitaria, IBAN e le più recenti buste paga.

Sono stati inoltre rilevati **attacchi mirati contro funzionari governativi** del settore finanziario e **rappresentanti di ambasciate in Europa**.

Gli aggressori utilizzano documenti XLSM con macro dannose per distribuire una versione modificata di TeamViewer, che consente il controllo remoto dei dispositivi compromessi.

Questo malware permette di acquisire informazioni sensibili ed eseguire ulteriori payload, nascondendo al contempo l’interfaccia del software. L’attacco ha preso di mira specifici obiettivi del settore pubblico in diversi Paesi, tra cui l’Italia.

![](https://www.securityinfo.it/wp-content/uploads/2025/02/CERT-AGID-temi.png)

Fonte: CERT-AGID

Infine, è stata individuata una **nuova campagna di phishing che sfrutta il nome e il logo della Polizia di Stato italiana** per ingannare le vittime.

### Malware della settimana

Nel corso della settimana, sono state individuate **14 diverse famiglie di malware** che hanno colpito l’Italia, con alcune campagne di particolare rilievo.

Tra queste, **VipKeylogger** è stato diffuso attraverso tre campagne generiche a tema “Pagamenti”, “Ordine” e “Fattura”, veicolate tramite email con allegati DOCX, GZ e RAR. **FormBook** e **SnakeKeylogger** sono stati utilizzati in tre campagne ciascuno, sfruttando temi come “Prezzi” e “Ordine” e propagandosi tramite email con allegati ZIP e RAR.

Il malware **Modiloader** è stato rilevato in due campagne italiane legate ai temi “Ordine” e “Pagamenti”, trasmesse tramite email con allegati GZ, mentre **AgentTesla** è stato distribuito in due campagne generiche a tema “Ordine” e “Booking”, sfruttando allegati RAR e CAB.

Sono state individuate due campagne italiane di **Rhadamanthys**, diffuse con email a tema “Legale” contenenti link a file ZIP e 7Z malevoli. **SpyNote**, invece, è stato impiegato in una campagna italiana a tema “Banking”, diffondendo un APK dannoso via SMS.

![](https://www.securityinfo.it/wp-content/uploads/2025/02/CERT-AGID-malware.png)

Fonte: CERT-AGID

Tra gli altri malware rilevati, **NetSupportRat** è stato veicolato con email a tema “Documenti” e allegati XLSM, mentre **Guloder** ha colpito con una campagna italiana a tema “Ordine”, utilizzando allegati RAR. **Danabot** è stato diffuso tramite email a tema “Booking” con link a file HTA, mentre **XWorm** ha sfruttato pagine web con CAPTCHA falsi.

Infine, sono state individuate campagne che hanno diffuso **Remcos** (tema “Pagamenti”, allegato ZIP), **Lokibot** (tema “Ordine”, allegato GZ) e **AsyncRat** (tema “Legale”, allegato ZIP).

### Phishing della settimana

Nel corso della settimana, **14 brand** sono stati coinvolti nelle campagne di phishing, con attacchi finalizzati al furto di credenziali e dati sensibili degli utenti.

Tra i nomi più colpiti spiccano **Intesa Sanpaolo**, frequentemente preso di mira attraverso email fraudolente che simulano comunicazioni ufficia...