---
title: Il tracciamento digitale è senza regole: il caso Babel Street e gli impatti sugli utenti
url: https://www.securityinfo.it/2024/10/25/il-tracciamento-digitale-e-senza-regole-il-caso-babel-street-e-gli-impatti-sugli-utenti/?utm_source=rss&utm_medium=rss&utm_campaign=il-tracciamento-digitale-e-senza-regole-il-caso-babel-street-e-gli-impatti-sugli-utenti
source: Securityinfo.it
date: 2024-10-26
fetch_date: 2025-10-06T18:56:14.436596
---

# Il tracciamento digitale è senza regole: il caso Babel Street e gli impatti sugli utenti

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Il tracciamento digitale è senza regole: il caso Babel Street e gli impatti sugli utenti

Ott 25, 2024  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Gestione dati](https://www.securityinfo.it/category/approfondimenti/gestione-dati/), [Privacy](https://www.securityinfo.it/category/approfondimenti/privacy/), [RSS](https://www.securityinfo.it/category/rss/)
 [0](https://www.securityinfo.it/2024/10/25/il-tracciamento-digitale-e-senza-regole-il-caso-babel-street-e-gli-impatti-sugli-utenti/#respond)

---

Se in passato il **tracciamento digitale** era considerata una possibilità pericolosa e limitata ai Governi, oggi, con la crescita delle applicazioni di tracciamento e dei servizi digitali, **chiunque può accedere a informazioni personali** quali il luogo di lavoro, l’indirizzo di casa, e le posizioni politiche o religiose di qualcuno.

![credenziali cloud](https://www.securityinfo.it/wp-content/uploads/2024/10/cyber-1654709_1920.jpg)

Tra chi cerca di rispondere alle preoccupazioni degli utenti sulla privacy e aiutarli a mantenere riservati i propri dati c’è **Atlas Data Privacy** **Corp**, un’azienda che aiuta i suoi clienti a rimuovere le loro informazioni personali dai broker di dati dei consumatori e dai servizi online. Finora, la compagnia **ha denunciato 151 data broker per conto di oltre 20.000 agenti delle forze dell’ordine** del New Jersey che usano i servizi di Atlas.

Nel dettaglio, la compagnia accusa i data broker di aver violato la **“Daniel’s Law”**, uno statuto del New Jersey che dà il diritto a organi di legge, personale governativo, giudici e familiari di queste categorie a richiedere e ottenere la rimozione completa dei propri dati dai database dei broker.

Proprio la scorsa settimana Atlas ha tirato in ballo lo statuto per avviare una **causa contro Babel Street,** una compagnia che ha come prodotto core un software che consente di selezionare una qualsiasi zona nel mondo, anche singoli edifici, per a**ccedere alla cronologia dei dispositivi mobile che sono passati o hanno sostato nell’area selezionata.**

**LocateX**, il software incriminato, permette anche di tracciare i singoli utenti usando il loro Mobile Advertising ID (MAID), un identificatore presente in tutti i dispositivi mobili Android e iOS che serve per identificare e **tracciare le attività degli utenti su applicazioni e siti web**. **[Krebs on Security](https://krebsonsecurity.com/2024/10/the-global-surveillance-free-for-all-in-mobile-ad-data/)**riporta che c’è un grosso mercato di compagnie di marketing e pubblicità che sono specializzate nell’assemblare lunghe liste di MAID e metterle in vendita; queste liste contengono anche informazioni personale e storiche dei singoli utenti.

![tracciamento digitale](https://www.securityinfo.it/wp-content/uploads/2024/10/hands-1851218_1920.jpg)

## L’indagine su Babel Street

Durante le indagini, un investigatore privato assunto da Atlas è riuscito a **usare LocateX per individuare l’indirizzo di casa e gli spostamenti giornalieri dei dispositivi mobile appartenenti a diversi ufficiali di polizia** che, insieme alle loro famiglie, avevano già ricevuto numerose minacce di morte.

L’investigatore ha inoltre scoperto che Babel Street offre servizi per ricercare specifiche persone, per rendere più facile il tracciamento del dispositivo; inoltre, la compagnia si è detta disposta a permettere l’acquisto di indirizzi di residenza in certe aree del New Jersey.

A illustrare i risultati dell’indagine è stata per l’appunto **Krebs on Security**, una delle testate chiamate ad approfondire le scoperte dell’investigatore e le registrazioni delle operazioni effettuate su LocateX. “*Queste storie rivelano come **l’ampia disponibilità di dati pubblicitari mobili abbia creato un mercato in cui praticamente chiunque può costruire un sofisticato apparato di spionaggi**o in grado di tracciare gli spostamenti quotidiani di centinaia di milioni di persone in tutto il mondo*” si legge nel dettagliato articolo.

## Gli impatti del tracciamento digitale senza regole

L’investigatore assunto da Atlas ha riportato che, nel periodo di prova gratuita di LocateX di cui ha usufruito, è riuscito a **trovare informazioni personali di visitatori di obiettivi ad alto rischio**, come moschee, sinagoghe, aule di tribunale e cliniche per l’aborto. L’uomo è riuscito anche a isolare i dispositivi che si sono trovati nel parcheggio di un tribunale riservato ai giudici e seguirne uno fino alla residenza dell’utente per diversi giorni.

Ancora più spaventosa è la possibilità di attivare la “modalità notte” per comprendere facilmente in quale posizione di un edificio dorme l’utente tracciato, basandosi sul fatto che, di solito, le persone dormono con il telefono a pochi metri dal letto o addirittura nel letto.

Krebs on Security riporta che molti ufficiali di polizia e persone vicine agli organi di legge, così come le loro famiglie, sono state più volte **minacciate via messaggio e infastidite fisicamente** da persone che sostenevano di avere ancora dei conti aperti con loro. Permettere a chiunque di accedere alle informazioni di tracciamento con relativa facilità significa esporre tantissime famiglie a pericoli anche molto gravi.

In alcuni casi, questi dati sono stati usati anche da gruppi contro l’aborto per inviare specifiche pubblicità a donne che si sospettava stessero tentando di abortire. “*Allo stato attuale, **c’è poco da fare per impedire ai gruppi antiabortisti di acquistare i dati** (o di usare l’accesso a una piattaforma come Babel Street) e di utilizzarli per individuare le cliniche abortive, rivelando potenzialmente tutti i dispositivi mobili che transitano in questi luoghi*“.

![](https://www.securityinfo.it/wp-c...