---
title: CERT-AGID 27 luglio – 2 agosto: 47 campagne malevole e il databreach ai danni di Multiplayer.it
url: https://www.securityinfo.it/2024/08/05/cert-agid-27-luglio-2-agosto-47-campagne-malevole-e-il-databreach-ai-danni-di-multiplayer-it/
source: Over Security - Cybersecurity news aggregator
date: 2024-08-06
fetch_date: 2025-10-06T18:14:13.209709
---

# CERT-AGID 27 luglio – 2 agosto: 47 campagne malevole e il databreach ai danni di Multiplayer.it

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 27 luglio – 2 agosto: 47 campagne malevole e il databreach ai danni di Multiplayer.it

Ago 05, 2024  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [Leaks](https://www.securityinfo.it/category/news/leaks-news/), [Malware](https://www.securityinfo.it/category/news/malware-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2024/08/05/cert-agid-27-luglio-2-agosto-47-campagne-malevole-e-il-databreach-ai-danni-di-multiplayer-it/#respond)

---

Nel corso della settimana corrente, il **CERT-AGID** ha identificato e esaminato un totale di **47 campagne malevole** nel contesto italiano di sua competenza. Di queste, **35 erano mirate specificamente a obiettivi italiani**, mentre le restanti 12, seppur di natura più generica, hanno comunque avuto ripercussioni sul territorio nazionale.

In risposta a queste minacce, il CERT-AGID ha reso disponibili ai propri enti accreditati **396 indicatori di compromissione** (IOC) rilevati durante l’analisi di queste campagne.

## I temi più rilevanti della settimana

Nella settimana in esame, sono stati identificati **19 temi principali** utilizzati per diffondere campagne malevole sul territorio italiano.

Tra questi, il tema del **Banking** si è distinto per la sua ricorrenza in campagne di smishing e phishing, sia tramite PEC che PEO, rivolte principalmente ai clienti di Intesa Sanpaolo, oltre che in mail di phishing ai danni di Mooney. Questo tema è stato anche sfruttato per distribuire file APK contenenti i malware SpyNote e BingoMod.

Il tema dei **Pagamenti** è stato impiegato per veicolare i malware SnakeKeylogger, Formbook e AgentTesla, oltre a una campagna di phishing webmail generica. L’INPS è stato oggetto di campagne di smishing e phishing mirate, mentre il tema **Delivery** è stato sfruttato per campagne italiane di phishing ai danni di Poste Italiane. I restanti temi sono stati utilizzati per diffondere varie tipologie di malware e campagne di phishing.

Tra gli eventi di particolare interesse, si segnala la divulgazione, attraverso canali underground, di oltre **500.000 credenziali di utenti italiani** (comprensive di email, username, hash e salt della password) relative a un **databreach ai danni del sito Multiplayer.it** che, dal canto suo, ha dichiarato essere risalente al 2019. Le password rubate non sarebbero quelle che gli utenti usano per accedere al sito.

Inoltre, sono state rilevate campagne ben strutturate di smishing e phishing ai danni dell’INPS, finalizzate alla raccolta di numerose informazioni personali, tra cui dati anagrafici, carta d’identità, codice fiscale, patente, IBAN e busta paga.

![](https://www.securityinfo.it/wp-content/uploads/2024/08/CERT-AGID-temi.png)

Fonte: CERT-AGID

## Malware della settimana

Nell’arco della settimana, sono state individuate **8 famiglie di malware** che hanno interessato l’Italia. Tra le campagne di particolare rilievo, si segnala **Snake Keylogger**, diffuso attraverso una campagna italiana a tema “Delivery” e due campagne generiche a tema “Pagamenti”, veicolate tramite email con allegati GZ, TAR e HTML.

**FormBook** è stato rilevato in due campagne generiche con argomento “Pagamenti”, distribuite tramite email con allegati ZIP e RTF. **Remcos** è stato individuato in una campagna italiana che sfrutta il tema “Banking”, diffusa tramite email con allegato BAT. **AsyncRAT** è stato scoperto in una campagna italiana a tema “Ordine”, distribuita tramite email con allegati IMG e ISO.

**SpyNote** è stato individuato in una campagna italiana che utilizza l’argomento “Contratti”, veicolata tramite email con allegato RAR. **AgentTesla** è stato rilevato in una campagna italiana a tema “Pagamenti”, diffusa mediante email con allegato DOCM. **PureLogs** è stato identificato in una campagna italiana a tema “Ordine”, veicolata tramite email con allegato IMG.

Infine, **BingoMod** è stato scoperto in una campagna italiana che sfrutta il tema “Banking” e che veicola l’APK malevolo tramite SMS.

![](https://www.securityinfo.it/wp-content/uploads/2024/08/CERT-AGID-malware-2.png)

Fonte: CERT-AGID

## Phishing della settimana

Nell’arco della settimana, sono stati identificati **14 brand coinvolti in campagne di phishing**. Tra questi, si sono distinti per la frequenza e l’intensità degli attacchi **l’INPS**, **Intesa Sanpaolo** e **Aruba**.

Parallelamente, sono state rilevate numerose **campagne di phishing relative a servizi di webmail** non associati a brand specifici, il cui obiettivo primario era l’acquisizione illecita di dati sensibili degli utenti.

Queste campagne non brandizzate rappresentano una minaccia significativa, in quanto mirano a colpire un ampio spettro di utenti, indipendentemente dal servizio di posta elettronica utilizzato.

![](https://www.securityinfo.it/wp-content/uploads/2024/08/CERT-AGID-phishing.png)

Fonte: CERT-AGID

## Formati e canali di diffusione

Durante la settimana in esame, sono state rilevate **11 diverse estensioni di file** impiegate nelle campagne malevole. Tra queste, i formati IMG e APK hanno sono stati usati in due occasioni ciascuno. Si è invece registrato un solo caso di utilizzo per ciascuna delle seguenti estensioni: BAT, ISO, ZIP, TAR, HTML, RTF, DOCM, GZ ed EXE. Questo ventaglio di formati evidenzia la versatilità delle tattiche adottate dai cyber-criminali.

![](https://www.securityinfo.it/wp-content/uploads/2024/08/CERT-AGID-filetype.png)

Fon...