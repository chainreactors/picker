---
title: Torna Itasec 2025, il più grande evento dedicato alla cybersecurity in Italia
url: https://www.wired.it/article/itasec-2025-conferenza-cybersecurity-italia/
source: Instapaper: Unread
date: 2025-01-25
fetch_date: 2025-10-06T20:13:46.137705
---

# Torna Itasec 2025, il più grande evento dedicato alla cybersecurity in Italia

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Torna Itasec 2025, il più grande evento dedicato alla cybersecurity in Italia

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Security](/security/)

23.01.2025

# Torna Itasec 2025, il più grande evento dedicato alla cybersecurity in Italia

Dal 3 all'8 febbraio è in programma a Bologna la nona Conferenza nazionale sulla cybersecurity che coinvolgerà università, scuole, istituzioni e imprese

![Torna Itasec 2025](https://media-assets.wired.it/photos/67924e5124cf9a9150105967/16:9/w_2560%2Cc_limit/1435605327)

Torna Itasec 2025Thapana Onphalai

È in arrivo **Itasec 2025**, il principale **evento** **nazionale** **dedicato** **alla** [**cybersecurity**](https://www.wired.it/article/cybersecurity-impatto-intelligenza-artificiale/) organizzato dal *Cybersecurity national lab* del **Cini** (Consorzio interuniversitario nazionale per l’informatica) e, per la prima volta, dalla **Fondazione Serics** - *Security and rights in cyberspace -* con il patrocinio dell’agenzia per la cybersicurezza nazionale (Acn) e dell’Alma Mater Studiorum – Università di Bologna. La **nona** **edizione** si terrà proprio all’Università di Bologna nelle aule del Plesso Belmeloro, in via B. Andreatta, 8, **dal 3 all'8 febbraio.**

Tra gli ospiti attesi, **Luca Tagliaretti**, direttore esecutivo dell’Ecc (*European cybersecurity competence centre*), **Bruno Frattasi**, direttore generale di Acn, **Giovanni Vigna**, professore del dipartimento di Informatica presso l'Università della California a Santa Barbara e direttore dell'*Nsf AI Institute for agent-based cyber threat intelligence and operation* presso la stessa università. Ma anche **Lorenzo** **Cavallaro**, professore di informatica all’University College London, dove dirige il *Systems security research lab*, **Lalana Kagal**, ricercatrice presso il *Computer science and artificial intelligence lab* del Massachusetts institute of technology e **Melanie Rieback**, amministratore delegato e co-fondatrice di Radically open security, la prima società di consulenza sulla sicurezza informatica senza scopo di lucro al mondo.

Sarà inoltre presente una **vasta area espositiva** dove aziende e [startup](https://www.wired.it/gallery/startup-innovative-italia-2025/) presenteranno soluzioni innovative e tecnologie all’avanguardia nel campo della sicurezza informatica.

## Le novità di quest'anno

**Tra le novità di Itasec 2025** c'è il *Serics research pitch*, che offrirà ai **ricercatori** Serics
l'opportunità di presentarsi alla comunità di ricerca e ai **professionisti della cybersecurity**. I
pitch presentati saranno valutati da una giuria composta da esperti del mondo accademico, di enti istituzionali e dell'industria.

L'obiettivo della manifestazione sarà quello di **approfondire le tematiche più attuali legate alla cybersecurity**: dalla disinformazione e le [fake news](https://www.wired.it/article/disinformazione-fake-news-studi/) e i sistemi di difesa dagli **attacchi** **web**, passando per lo sviluppo *secure-by-design* e la verifica di applicazioni cloud, edge e 5G, fino alla **sicurezza di [software](https://www.wired.it/mobile/app/2018/02/22/migliori-alternative-gratis-software-pagamento/) e piattaforme** e alla gestione del rischio e **protezione** **dati**.

## Il calendario di Itasec 2025

Il **3 febbraio** si terrà l'anteprima della manifestazione con protagonisti gli **ItsCyberGame**
il campionato nazionale **dedicato agli studenti Its** che vogliono mettersi alla prova nel mondo della [sicurezza informatica](https://www.wired.it/article/fattore-umano-sicurezza-informatica/). Ragazzi e ragazze potranno partecipare a una **sfida Jeopardy** per testare le capacità di problem-solving, collaborazione e pensiero critico.

Il **4 febbraio**, invece, la conferenza entrerà nel suo vivo. Tra i protagonisti **Alessandro Armando** del *Cini cybersecurity national lab*, direttore, fondatore di Serics e presidente del comitato scientifico, **Ernesto Damiani**, presidente Cini, **Vincenzo Loia**, rettore dell’Università di Salerno e presidente della Fondazione Serics, **Giovanni Molari**, rettore dell’Alma Mater Studiorum – Università di Bologna, Vincenzo Colla, vicepresidente della Regione Emilia-Romagna con delega
a Sviluppo economico e [green economy](https://www.wired.it/article/green-economy-italia-dati-energia-rifiuti-riciclo-ecomondo/), energia, formazione professionale, Università e ricerca.

A seguire, l’intervento del professor **Giovanni Vigna** seguito da **Luca** **Tagliaretti** e l’atteso intervento di **Bruno** **Frattasi**. Le **sessioni** **scientifiche** e **divulgative** nella seconda parte della giornata affronteranno i più ampi e attuali temi della sicurezza informatica, con grandi esponenti appartenenti al mondo accademico nazionale e internazionale, che presenteranno le loro ricerche per il mondo cyber.

Attesa anche la presentazione del *Libro Bianco Regulatory Sandoboxes for AI and*
*cybersecurity - Questions and answers for stakeholders*, curato dal *cybersecurity national*
*lab.* Per concludere, il *Serics research pitch*, con protagonisti i **ricercatori** **Serics** che si
presenteranno alla **comunità** **di** **ricerca** e ai **professionisti** **della** [**cybersecurity**](https://www.wired.it/branded/article/cybersecurity-quanto-conta-la-formazione-dei-dipendenti/).

La giornata del **5 febbraio** si aprirà invece con il keynote speech di **Lorenzo Cavallaro**, professore di informatica alla University College London, per poi dare spazio ad Acn, coinvolta in diversi eventi
della giornata. Si prosegue con il **dibattito tra importanti player aziendali sulla direttiva Nis2** (*Network and information systems directive 2*), adottata dall’Unione Europea, che rappresenta
un significativo avanzamento nella protezione delle infrastrutture digitali essenziali.

Il **6 febbraio,** si terrà il keynote di **Lalana** **Kagal** del Mit, cui seguirà il confronto dal titolo “Attori
Pubblici e Cybersicurezza: AgId, Garante privacy e Acn a confronto” con **Nunzia Ciardi**,
vice direttore generale di Acn, **Rocco De Nicola** (Cini cybersecurity national lab e Iit Cnr Pisa), **Giusella Dolores Finocchiaro** (Alma Mater Studiorum - Università di Bologna), **Mario Nobile**, direttore generale dell’AgId, e **Pasquale Stanzione**, presidente dell’Autorità garante per la [protezione dei dati personali.](https://www.wired.it/article/intelligenza-artificiale-gdpr-privacy/)

Il **7 febbraio**, vedrà protagonista **Melanie Rieback**, amministratore delegato e fondatrice di *Radically open security,* per la presentazione della *Serics cybersecurity academy* e programma di trasferimento tecnologico implementato dalla Fondazione Serics.

La manifestazione si concluderà **l'8 febbraio** con l’HighSchools Ctf workshop: **una giornata di formazione e gioco,** aperta e gratuita per **studenti**, **studentesse** e **docenti** **delle scuole superiori,** con una sessione di formazione al mattino sui temi della Open source intelligence, [web security](https://www.wired.it/internet/web/2021/07/15/calcolare-rischio-esposizione-cyber-azienda/),
network security, computer forensic e [crittografia](https://www.wired.it/article/crittografia-dati-computer-guida/), e una di competizione e gioco nel pomeriggio.

Per partecipare a Itasec25 è possibile registrarsi al [sito dell'evento](https://agenda-2025.itasec.it.).

## Le stor...