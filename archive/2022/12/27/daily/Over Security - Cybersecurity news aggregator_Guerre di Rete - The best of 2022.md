---
title: Guerre di Rete - The best of 2022
url: https://guerredirete.substack.com/p/guerre-di-rete-the-best-of-2022
source: Over Security - Cybersecurity news aggregator
date: 2022-12-27
fetch_date: 2025-10-04T02:34:01.020724
---

# Guerre di Rete - The best of 2022

[![Guerre di Rete](https://substackcdn.com/image/fetch/$s_!JKxa!,w_80,h_80,c_fill,f_auto,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F9c3cbe9e-1c39-4535-99d8-940270e03588_1010x1010.png)](/)

# [Guerre di Rete](/)

IscrivitiAccedi

# Guerre di Rete - The best of 2022

### Il nostro compendio del 2022: una selezione di articoli del sito e numeri della newsletter

[![Avatar di Carola Frediani](https://substackcdn.com/image/fetch/$s_!tOoV!,w_36,h_36,c_fill,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F9403bb00-3959-45dc-afb5-ac7994d708b8_750x741.jpeg)](https://substack.com/%40guerredirete)

[Carola Frediani](https://substack.com/%40guerredirete)

dic 26, 2022

4

Condividi

[![](https://substackcdn.com/image/fetch/$s_!cnUA!,w_1456,c_limit,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2Fe7a15388-af25-4782-8be1-33e7ca5b13f0_1024x1024.png)](https://substackcdn.com/image/fetch/%24s_%21cnUA%21%2Cf_auto%2Cq_auto%3Agood%2Cfl_progressive%3Asteep/https%3A//bucketeer-e05bbc84-baa3-437e-9518-adb32be77984.s3.amazonaws.com/public/images/e7a15388-af25-4782-8be1-33e7ca5b13f0_1024x1024.png)

Un’immagine di cybersicurezza nello stile di una vecchia cartolina - creata per Guerre di Rete da DALL-E

**Guerre di Rete - una newsletter di notizie cyber
a cura di Carola Frediani
N.149 - 26 dicembre 2022**

*Specie per i nuovi, ricordo che questa newsletter (che oggi conta più di 11mila iscritti - ma molti più lettori, essendo pubblicata anche online - e oltre 500 sostenitori) è gratuita e del tutto indipendente, non ha mai accettato sponsor o pubblicità, e viene fatta nel mio tempo libero. Se vi piace potete contribuire inoltrandola a possibili interessati, o promuovendola sui social. Molti lettori sono diventati sostenitori facendo una [donazione.](https://www.paypal.com/donate/?hosted_button_id=V8WAZ44NT942C) La prima campagna per raccogliere fondi è andata molto bene, e [qua ci sono i dettagli](https://guerredirete.substack.com/p/guerre-di-rete-vaccini-e-green-pass) (qua la [lista degli oltre 500 donator](https://associazione.guerredirete.it/donatori-di-guerre-di-rete/)i).*

[Dona alla newsletter](https://www.paypal.com/donate/?hosted_button_id=V8WAZ44NT942C)

*In più, a marzo il progetto si è ingrandito con un sito indipendente e noprofit di informazione cyber, [GuerrediRete.it](https://www.guerredirete.it/). Qui spieghiamo il [progetto](https://www.guerredirete.it/il-progetto/). Qui [l’editoriale](https://www.guerredirete.it/perche-e-il-momento-di-fare-e-informare/) di lancio del sito.*

Buon Natale e buone Feste! Questa newsletter è in pausa per le vacanze natalizie, ma ha affidato il compito di scrivere **un compendio di Guerre di Rete nel 2022** a un’intelligenza artificiale di ultimissima generazione, Karol9000. ;)
Ecco dunque una **selezione di alcuni numeri della newsletter e di alcuni articoli del sito Guerre di Rete** che hanno ricevuto particolare attenzione, o che sono oggi ancora molto attuali, o che semplicemente sono stati scelti in modo insindacabile dal programma (che essendo un’intelligenza artificiale basata sul deep learning è una scatola nera i cui risultati non sono spiegabili - vedi sul tema [Nature](https://www.nature.com/articles/d41586-022-00858-1)).

La newsletter tornerà a gennaio dopo le feste. Buon inizio di 2023!

**Nell’ultima settimana segnalo:**

**INTELLIGENZA ARTIFICIALE
[ChatGPT: cosa può fare e non può fare](https://www.guerredirete.it/chatgpt-cosa-puo-fare-e-non-puo-fare/)**Il nuovo chatbot di OpenAI può fare cose straordinarie, ma anche dire con grande sicurezza enormi scemenze. Noi ci abbiamo fatto un gioco da tavolo.
L’ultimo articolo su [Guerre di Rete](https://www.guerredirete.it/) a firma di Federico Nejrotti.
Uno stralcio:
– Nonostante la sofisticatezza di questi sistemi e gli innegabili passi da gigante che stanno venendo fatti, bisogna ricordarsi che queste intelligenze artificiali non sono altro che potentissimi algoritmi addestrati su un database.
StackOverflow, la principale piattaforma online dedicata alle conversazioni tra programmatori, a pochi giorni dal lancio di [#ChatGPT](https://www.linkedin.com/feed/hashtag/?keywords=chatgpt&highlightedUpdateUrns=urn%3Ali%3Aactivity%3A7011627238768939009) ha dovuto vietare ufficialmente l’inserimento di risposte generate con questi modelli “perché la frequenza con cui le risposte fornite sono corrette è troppo bassa”.

Il professore di robotica cognitiva Murray Shanahan, in un paper pubblicato a dicembre 2022, restituisce una descrizione chiarissima di questa fondamentale differenza. “Immaginiamo di fornire ad un large language model il prompt ‘La prima persona a camminare sulla Luna è stata’ (nel tentativo di fargli completare la frase, ndr), e immaginiamo che risponda ‘Neil Armstrong’. Cosa stiamo davvero chiedendo in questo caso? Dobbiamo ricordarci che non stiamo davvero chiedendo chi sia stata la prima persona a camminare sulla Luna. Ciò che stiamo chiedendo nei fatti all’algoritmo è la seguente cosa: Data la distribuzione statistica delle parole nel vasto corpus pubblico di testi, quali parole è più probabile che seguano alla sequenza ‘La prima persona a camminare sulla Luna è stata’? Una buona risposta a questa domanda è ‘Neil Armstrong’. (...)

Chiunque provi ChatGPT saprà riconoscere immediatamente le apparenti grandi potenzialità in termini di produzione di lavoro cognitivo: c’è chi ha provato a usare ChatGPT per fare i compiti, chi per scrivere saggi scolastici, chi per ripetere intere lezioni. Ma è l’equivoco di cui abbiamo appena parlato a rendere ChatGPT disfunzionale e a suo modo pericoloso in questo senso: le sue risposte saranno sempre credibili, chiare e ben scritte, ma la correttezza delle informazioni che presenta richiederà sempre un processo di accurata verifica".

**PODCAST
Elon Musk, Twitter e altre Guerre di Rete**Con Arianna Ciccone ho chiacchierato per il podcast di Valigia Blu di vari temi, da Twitter e Musk a Starlink e la cyberwarfare in Ucraina, da ChatGPT fino al crollo di FTX.
[Qua su Valigia Blu](https://www.valigiablu.it/elon-musk-twitter-guerre-rete/) (che sta [facendo il crowdfunding ora!](https://crowdfunding.valigiablu.it/projects/crowdfunding/))
[Audio direttamente su Anchor](https://anchor.fm/valigiablu).

**Più indietro nel tempo:**

**GIORNALISMO E LEAK**
**[DDoSecrets, giornalismo ibrido tra attivismo e informazione](https://www.guerredirete.it/ddosecrets-giornalismo-ibrido-tra-attivismo-e-informazione/)**Analisi di quello che vuole essere “l’archivio” dei giornalisti e di come si è evoluto il rapporto tra leaking e informazione di pubblica utilità. Problemi etici inclusi.
Di Philip Di Salvo

**DALLA NEWSLETTER
[La migrazione Twitter-Mastodon](https://guerredirete.substack.com/p/guerre-di-rete-la-migrazione-twitter)[House of Tweets](https://guerredirete.substack.com/p/guerre-di-rete-house-of-tweets)GUERRA IN UCRAINA
[Il ruolo decisivo e ambiguo dei satelliti di Elon Musk in Ucraina](https://www.guerredirete.it/il-ruolo-decisivo-e-ambiguo-dei-satelliti-di-elon-musk-in-ucraina/)**Perché Starlink è così importante in questa guerra, e in future strategie militari. Ma per alcuni è un problema che tale tecnologia sia gestita da un privato.
Di Andrea Signorelli

**LAVORO
[Cybersicurezza in Italia: perché non si trovano candidati?](https://www.guerredirete.it/cybersicurezza-italia-perche-non-si-trovano-candidati/)**È vero che le aziende italiane faticano a coprire posizioni nella sicurezza informatica? Lo abbiamo chiesto a una cinquantina di professionisti italiani. Emerge una situazione difficile, ma le cause sono molteplici.
Di Viola Stefanello

**DALLA NEWSLETTER
[Lo scandalo sul capo cyber tedesco arriva da lontano](https://guerredirete.substack.com/p/guerre-di-rete-lo-scandalo-sul-capo)**

**ISTRU...