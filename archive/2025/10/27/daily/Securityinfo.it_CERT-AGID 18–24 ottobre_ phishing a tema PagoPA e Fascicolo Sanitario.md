---
title: CERT-AGID 18–24 ottobre: phishing a tema PagoPA e Fascicolo Sanitario
url: https://www.securityinfo.it/2025/10/27/cert-agid-18-24-ottobre-phishing-pagopa-fascicolo-sanitario/?utm_source=rss&utm_medium=rss&utm_campaign=cert-agid-18-24-ottobre-phishing-pagopa-fascicolo-sanitario
source: Securityinfo.it
date: 2025-10-27
fetch_date: 2025-10-28T03:08:26.339997
---

# CERT-AGID 18–24 ottobre: phishing a tema PagoPA e Fascicolo Sanitario

Aggiornamenti recenti Ottobre 27th, 2025 12:07 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Dante, lo spyware italiano usato in campagne di cyberspionaggio](https://www.securityinfo.it/2025/10/27/dante-lo-spyware-italiano-usato-in-attacchi-di-cyberspionaggio/)
* [CERT-AGID 18–24 ottobre: phishing a tema PagoPA e Fascicolo Sanitario](https://www.securityinfo.it/2025/10/27/cert-agid-18-24-ottobre-phishing-pagopa-fascicolo-sanitario/)
* [Il Pwn2Own Irlanda si è concluso con oltre 1 milione di dollari di vincite](https://www.securityinfo.it/2025/10/24/il-pwn2own-irlanda-si-e-concluso-con-oltre-1-milione-di-dollari-di-vincite/)
* [Lazarus ha colpito alcune compagnie europee del settore della difesa](https://www.securityinfo.it/2025/10/23/lazarus-ha-colpito-alcune-compagnie-europee-del-settore-della-difesa/)
* [Arriva “Zyxel Commercialisti Italia”, iniziativa per educare i professionisti alla cybersecurity](https://www.securityinfo.it/2025/10/22/arriva-zyxel-commercialisti-italia-iniziativa-per-educare-i-professionisti-alla-cybersecurity/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 18–24 ottobre: phishing a tema PagoPA e Fascicolo Sanitario

Ott 27, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Gestione dati](https://www.securityinfo.it/category/news/gestione-dati-news/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Leaks](https://www.securityinfo.it/category/news/leaks-news/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Privacy](https://www.securityinfo.it/category/news/privacy-news/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/10/27/cert-agid-18-24-ottobre-phishing-pagopa-fascicolo-sanitario/#respond)

---

Nel periodo compreso tra il 18 e il 24 ottobre, il Computer Emergency Response Team dell’Agenzia per la Cybersicurezza Nazionale ha rilevato e analizzato **101 campagne malevole** che hanno interessato il territorio italiano.

Di queste, **54 hanno avuto obiettivi specificamente italiani** e 47 di carattere generico che hanno comunque coinvolto utenti e organizzazioni nel nostro Paese.

Complessivamente, sono stati messi a disposizione degli enti accreditati **1.068 indicatori di compromissione (IoC)** relativi alle campagne individuate.

### I temi della settimana

Sono **22 i temi sfruttati** dai criminali per veicolare le campagne malevole, con un netto predominio di quelle a tema Banking, Ordine e Fattura, seguite da numerosi attacchi che simulano comunicazioni di servizi di pagamento o società di spedizioni.

![](https://www.securityinfo.it/wp-content/uploads/2025/10/CERT-AGID-18–24-ottobre.-cover.png)

La scorsa settimana sono state rilevate 101 campagne malevole in Italia, con 1.068 indicatori di compromissione.

Il tema **Banking** è risultato il più ricorrente, con **16 campagne**, di cui ben 15 italiane. Le campagne di phishing hanno imitato comunicazioni di **Intesa Sanpaolo**, **ING**, **BPER**, **Inbank**, **Trust Wallet** e **Interactive Brokers**, nel tentativo di carpire credenziali di accesso ai conti online.

Le sei campagne malware associate hanno invece diffuso **Remcos**, **Copybara** e **Irata**, trojan utilizzati per il furto di informazioni e l’accesso remoto ai sistemi compromessi.

Il tema **Ordine** è stato sfruttato in **11 campagne**, quasi tutte generiche e diffuse via email. Dieci di esse hanno diffuso malware come **AgentTesla**, **Formbook**, **Remcos**, **XWorm** e **PhantomStealer**, mentre una singola campagna di phishing ha preso di mira gli utenti di **Office365**.

Segue il tema **Fattura**, osservato in **10 campagne**, tra italiane e internazionali, principalmente via email e, in un caso, tramite PEC. Le campagne di phishing hanno abusato dei brand **Adobe** e **Aruba**, mentre quelle malware hanno diffuso **MintLoader**, **SnakeKeylogger**, **Formbook**, **AgentTesla** e **Modiloader**.

Molto sfruttato anche il tema **Delivery**, con **9 campagne**, di cui tre italiane. Le truffe di phishing hanno imitato le comunicazioni di **BRT** e **Poste Italiane**, mentre i malware distribuiti includevano **Formbook**, **Remcos** e **Guloader**.

Anche il tema **Multe**, anch’esso con **9 campagne**, ha continuato a colpire esclusivamente utenti italiani: tutte le email fingevano di provenire da PagoPA, con l’obiettivo di ottenere dati personali e bancari attraverso false notifiche di sanzioni.

Tra gli eventi di particolare rilievo, il CERT-AGID ha individuato una nuova campagna di malspam diffusa tramite caselle PEC compromesse, mirata a utenti italiani. L’obiettivo è la distribuzione del malware **MintLoader**.

Gli allegati ZIP contengono file HTML con script offuscati in grado di riconoscere il sistema operativo della vittima e procedere con l’infezione solo nel caso di utenti Windows. La campagna si distingue anche per l’uso di domini **.top** e di un **Domain Generation Algorithm** (**DGA**) per eludere i controlli.

![](https://www.securityinfo.it/wp-content/uploads/2025/10/CERT-AGID-temi-3.png)

Fonte: CERT-AGID

Un’altra campagna di phishing ha sfruttato in modo fraudolento il nome del **Fascicolo Sanitario Elettronico**, invitando gli utenti a richiedere un presunto rimborso.

Le email includono un link malevolo e un codice identificativo da inserire in un form contraffatto, che reindirizzava a una falsa pagina bancaria con l’obiettivo di rubare dati personali e credenziali di accesso.

### Malware della settimana

Nel corso della settimana sono state individuate **14 famiglie di malware** attive in Italia. Tra le più diffuse figura **AgentTesla**, impiegato in una campagna italiana a tema “Pagamenti” e in sette campagne generiche legate ai temi “Ordine”, “Documenti”, “Fattura”, “Pagamenti”, “Prezzi” e “Preventivo”. I messaggi malevoli contenevano allegati ZIP, TAR, 7Z, LHZ, RAR e XLSX.

Il trojan **FormBook** è stato rilevato in una campagna italiana a tema “Pagamenti” e in sette campagne generiche a tema “Delivery”, “Ordine”, “Fattura” e “Prezzi”, diffuse con allegati GZ, TAR, RAR, LZH e ZIP.

**Remcos** ha colpito attraverso quattro campagne italiane a tema “Banking” e “Ordine” e altre quattro generiche, distribuite tramite allegati 7Z, ZIP, GZ e ARJ.

Segue **Guloader**, osservato in quattro campagne generiche (“Pagamenti”, “Delivery” e “Prezzi”) veicolate con file TAR, IMG, XLAM e DOCX.

Anche **SnakeKeylogge...