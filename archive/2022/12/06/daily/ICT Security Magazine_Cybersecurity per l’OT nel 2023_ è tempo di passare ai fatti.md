---
title: Cybersecurity per l’OT nel 2023: è tempo di passare ai fatti
url: https://www.ictsecuritymagazine.com/notizie/cybersecurity-per-lot-nel-2023-e-tempo-di-passare-ai-fatti/
source: ICT Security Magazine
date: 2022-12-06
fetch_date: 2025-10-04T00:36:13.130245
---

# Cybersecurity per l’OT nel 2023: è tempo di passare ai fatti

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/Cybersecurity-per-OT.jpg)

# Cybersecurity per l’OT nel 2023: è tempo di passare ai fatti

A cura di:[Redazione](#molongui-disabled-link)  Ore 5 Dicembre 20225 Dicembre 2022

Ormai è universalmente noto che le operations che non sono in grado di sostenere tempi prolungati di inattività fisica, come le infrastrutture critiche, l’industria produttiva o le strutture iperconnesse, rappresentano bersagli particolarmente redditizi per i criminali informatici. Dieci anni fa, gli strumenti di rilevamento di intrusioni e anomalie per la tecnologia operativa (OT) e i sistemi di controllo industriale (ICS) erano agli albori. Oggi il mercato si sta espandendo e sta sviluppando soluzioni più mature.

Tradizionalmente, fornire un “proof of concept” significava garantire che il software introdotto negli ambienti di controllo industriale e di processo non avrebbe danneggiato i sistemi e le reti che cercava di proteggere. Oggi, il “proof of concept” si è trasformato in una competizione tra i migliori provider del settore per dimostrare di possedere una comprensione più profonda dei sistemi OT/ICS e dell’integrazione IT e IoT, il supporto di partnership efficienti e la presenza di strategie di go-to-market, nonché la possibilità di applicazione orizzontale tra diversi settori.

Nonostante l’IT e l’OT siano [settori sostanzialmente diversi](https://synsaber.com/ot-vs-it-cybersecurity/) con priorità divergenti, molte aziende di cybersecurity che tradizionalmente si occupano di IT sono già entrate nel mercato della cybersecurity OT. Gli analisti di mercato prevedono un [grande boom](https://www.securityweek.com/industrial-cybersecurity-market-expected-soar-next-decade) e un [aumento della competizione](https://research.gigaom.com/reprint/gigaom-radar-for-industrial-iot-security-nozominetworks/) per il 2023. Rilevazione, trasformazione digitale, affidabilità operativa, interoperabilità, governance e standard rimangono i fattori principali che guidano la domanda.

### Se c’è una questione emersa con forza nel 2022 è che fiducia e verifica nella cybersicurezza OT non si escludono a vicenda.

Nel 2022, [INCONTROLLER](https://www.computerweekly.com/news/252515949/Incontroller-ICS-malware-has-rare-dangerous-capabilities-says-Mandiant) ha dimostrato la potenziale gravità dei cyberattacchi che colpiscono i processi industriali. Fortunatamente, l’attacco è stato scoperto prima di causare incidenti, e ciò ha dimostrato quanto gli investimenti nelle soluzioni di cybersecurity progettate specificatamente per le attività industriali possano generare un effettivo ritorno sugli investimenti. INCONTROLLER è solo il quarto attacco con malware mirato ai sistemi di controllo industriale, eppure ha comportato un intervento di risposta molto delicato che ha richiesto fiducia e verifica tra il fornitore di ICS e i team di ricerca sulla sicurezza.

Negli Stati Uniti, la Cybersecurity and Infrastructure Security Agency (CISA) ha pubblicato linee guida specifiche per il settore, costruendo al contempo un rapporto di fiducia con l’industria, con l’obiettivo di migliorare il contributo di proprietari e operatori ai processi di regolamentazione come per il nuovo [Cyber Incident Reporting for Critical Infrastructure Act del 2022 (CIRCIA)](https://www.congress.gov/bill/117th-congress/house-bill/2471/text). L’Unione Europea sta portando avanti due nuovi mandati che forniranno “un [quadro giuridico](https://ec.europa.eu/commission/presscorner/detail/en/IP_22_6238) aggiornato e completo per rafforzare la resilienza fisica e informatica delle infrastrutture critiche”.

Israele, Germania, Singapore, Australia e molti altri Paesi stanno continuando a rafforzare le [iniziative di cybersecurity](https://www.csoonline.com/article/3674954/23-notable-government-cybersecurity-initiatives-in-2022.html) con l’obiettivo di aumentare sia la fiducia che la verifica. Inoltre, l’invasione dell’Ucraina da parte della Russia ha posto nuova enfasi sulla fiducia nelle operazioni cibernetiche: basti pensare che sono state condotte operazioni ufficiali per raccogliere un “[esercito di volontari cyber](https://www.wired.com/story/ukraine-it-army-russia-war-cyberattacks-ddos/)” che aiutassero la nazione nel conflitto.

Zero Trust ha assunto vita propria, arricchendosi di una miriade di definizioni e meccanismi di implementazione, dalla fase strategica all’applicazione. Per la mentalità “assume breach”, che riconosce che la sicurezza perimetrale è insufficiente per difendersi dall’attuale panorama delle minacce informatiche, i principi di Zero Trust sono essenziali, in quanto consentono di ridurre il “[tempo di permanenza](https://www.optiv.com/cybersecurity-dictionary/dwell-time#:~:text=Dwell%20time%20represents%20the%20length,is%20usually%20measured%20in%20days.)” degli impatti potenziali e la loro gravità.

Per alcuni, Zero Trust potrebbe sembrare semplicemente un pacchetto di best practice come la segmentazione della rete e il principio del minimo privilegio, ma per applicare correttamente Zero Trust è necessario studiare come le tecnologie interagiscono, cosa richiedono l’una dall’altra e come è possibile ridurre al minimo l’accesso alle informazioni, al comando e al controllo dei sistemi.

Secondo il Co...