---
title: Gli attacchi di phishing sono cresciuti del 47% nel 2022
url: https://www.securityinfo.it/2023/05/05/gli-attacchi-di-phishing-sono-cresciuti-del-47-nel-2022/?utm_source=rss&utm_medium=rss&utm_campaign=gli-attacchi-di-phishing-sono-cresciuti-del-47-nel-2022
source: Securityinfo.it
date: 2023-05-06
fetch_date: 2025-10-04T11:42:53.529912
---

# Gli attacchi di phishing sono cresciuti del 47% nel 2022

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Gli attacchi di phishing sono cresciuti del 47% nel 2022

Mag 05, 2023  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [News](https://www.securityinfo.it/category/news/), [Phishing](https://www.securityinfo.it/category/news/phishing/), [RSS](https://www.securityinfo.it/category/rss/)
 [0](https://www.securityinfo.it/2023/05/05/gli-attacchi-di-phishing-sono-cresciuti-del-47-nel-2022/#respond)

---

Il report [ThreatLabz Phishing 2023](https://info.zscaler.com/resources-industry-reports-threatlabz-phishing-report), pubblicato da [Zscaler](https://www.zscaler.com/), sintetizza i dati raccolti dal cloud di sicurezza Zscaler, che monitora **oltre 280 miliardi di transazioni giornaliere** in tutto il mondo, per offrire un approfondimento sulla situazione e sulle tendenze legate al phishing emerse nel corso dell’ultimo anno.

Deepen Desai, Global CISO e Head of Security di Zscaler, ha dichiarato: “Il phishing rimane **uno dei vettori di minaccia più utilizzati** dai criminali informatici per violare le aziende. Anno dopo anno, continuiamo a registrare un aumento del numero di attacchi di phishing, che stanno diventando sempre più sofisticati”.

![](https://www.securityinfo.it/wp-content/uploads/2023/05/1583789508432.jpg)

Deepen Desai, Global CISO e Head of Security di Zscaler

“I criminali informatici sfruttano **kit di phishing e strumenti di intelligenza artificiale** per lanciare campagne email, SMiShing e Vishing altamente efficaci su larga scala. Gli attacchi AitM, sostenuti dalla crescita del Phishing-as-a-Service, hanno permesso agli hacker di aggirare i modelli di sicurezza tradizionali, compresa l’autenticazione a più fattori”, ha proseguito Desai.

## IA per i criminali

Il progresso delle tecnologie di intelligenza artificiale e dei modelli linguistici di grandi dimensioni, come ChatGPT, **ha reso più facile** per i criminali informatici generare codici dannosi e attacchi di violazione delle email aziendali.

Inoltre, i criminali informatici stanno sempre più utilizzando l’[InterPlanetary File System](https://it.wikipedia.org/wiki/InterPlanetary_File_System) (IPFS) per ospitare le loro pagine di phishing, **rendendo più difficile rimuoverle**.

Recenti scoperte di ThreatLabz hanno evidenziato una campagna di phishing su larga scala che utilizza attacchi Adversary-in-The-Middle che **aggirano i metodi di autenticazione a più fattori**.

![](https://www.securityinfo.it/wp-content/uploads/2023/05/jonathan-kemper-MMUzS5Qzuus-unsplash-scaled.jpg)

Inoltre, i criminali informatici stanno utilizzando il [vishing](https://it.wikipedia.org/wiki/Vishing) per **creare messaggi vocali pre-registrati** di membri dei vertici aziendali per spingere le vittime a compiere azioni, come trasferire denaro o fornire credenziali.

Sono in aumento anche le **truffe legate alla selezione del personale** su siti di ricerca di lavoro, come LinkedIn: le vittime vengono spinte a svolgere interi cicli di colloqui e persino ad acquistare materiale che sarebbe stato rimborsato in seguito.

## Il potere del marchio

I criminali informatici cercano spesso di imitare marchi tecnologici e di largo consumo per condurre attacchi di phishing. **Microsoft è stato il marchio più imitato** dell’anno, con il 31% degli attacchi, seguito da Binance con il 17%.

I criminali informatici si spacciano sempre più spesso per **agenti di banche o società finanziarie** per condurre attacchi. La top 20 dei marchi più imitati e oggetto di phishing include anche altri grandi nomi come Netflix, Facebook e Adobe.

Dal punto di vista geografico, **g****li Stati Uniti rimangono il bersaglio preferito** degli attacchi di phishing, con oltre il 65% di tutti i tentativi registrati e un aumento del 60% rispetto all’anno precedente. La ricerca ha evidenziato anche un aumento significativo dei tentativi di phishing in Canada (718%), Regno Unito (269%), Russia (199%) e Giappone (92%).

Al contrario, in Ungheria e Singapore si è riscontrata una diminuzione rispettivamente del 90% e del 48%. Si ritiene che la diminuzione degli attacchi a Singapore possa essere dovuta agli **sforzi del governo per investire nella sicurezza informatica**, tra cui le iniziative della Cyber Security Agency (CSA) del Paese.

**Il settore dell’istruzione** ha registrato l’aumento più significativo di tentativi di phishing nel 2022, con un incremento del 576% e passando dall’ottavo al primo posto; questo aumento potrebbe essere dovuto al processo di richiesta di rimborso dei prestiti agli studenti e di riduzione del debito del 2022.

I settori più attaccati rimangono quelli **finanziario, assicurativo, sanitario e della pubblica amministrazione**, che hanno registrato poco meno di 31 milioni di tentativi di phishing nel 2021 e oltre 114 milioni nel 2022. Al contrario, il commercio al dettaglio e all’ingrosso ha segnato una diminuzione del 67%, mentre l’impatto sul settore dei servizi è calato del 38% rispetto al 2021.

Condividi l'articolo

* [Tweet](https://twitter.com/share)

---

* [Chatgpt](https://www.securityinfo.it/tag/chatgpt/), [InterPlanetary File System](https://www.securityinfo.it/tag/interplanetary-file-system/), [Linkedin](https://www.securityinfo.it/tag/linkedin/), [Phishing](https://www.securityinfo.it/tag/phishing/), [threatlabz](https://www.securityinfo.it/tag/threatlabz/), [vishing](https://www.securityinfo.it/tag/vishing/), [zscaler](https://www.securityinfo.it/tag/zscaler/)

[Le piattaforme no-code complicano la gestione della sicurezza](https://www.securityinfo.it/2023/05/08/le-piattaforme-no-code-complicano-la-gestione-della-sicurezza/)
[La sicurezza delle applicazioni è ancora il punto debole di molte imprese](https://www.securityinfo.it/2023/05/05/sicurezza-applicazioni-appsec-sviluppo/)

---

![](https://secure.gravatar.com/avatar/9ba6108fae91c2be66a7...