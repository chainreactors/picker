---
title: Guerre di Rete - AI Act, infine
url: https://buaq.net/go-228561.html
source: unSafe.sh - 不安全
date: 2024-03-17
fetch_date: 2025-10-04T12:07:55.219168
---

# Guerre di Rete - AI Act, infine

* [unSafe.sh - 不安全](https://unsafe.sh)
* [我的收藏](/user/collects)
* [今日热榜](/?hot=true)
* [公众号文章](/?gzh=true)
* [导航](/nav/index)
* [Github CVE](/cve)
* [Github Tools](/tools)
* [编码/解码](/encode)
* [文件传输](/share/index)
* [Twitter Bot](https://twitter.com/buaqbot)
* [Telegram Bot](https://t.me/aqinfo)
* [Search](/search/search)

[Rss](/rss.xml)

[ ]
黑夜模式

![](https://8aqnet.cdn.bcebos.com/cdbfbced5941bdb2a708d6698c425481.jpg)

Guerre di Rete - AI Act, infine

Guerre di Rete - una newsletter di notizie cyberdi Carola FredianiN.183 - 16 marzo 2024(Comunicazion
*2024-3-16 23:16:31
Author: [guerredirete.substack.com(查看原文)](/jump-228561.htm)
阅读量:25
收藏*

---

[![](https://substackcdn.com/image/fetch/w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2Feafbdfae-23e9-4ec7-a075-998cdff38938_1125x633.jpeg)](https://substackcdn.com/image/fetch/f_auto%2Cq_auto%3Agood%2Cfl_progressive%3Asteep/https%3A//substack-post-media.s3.amazonaws.com/public/images/eafbdfae-23e9-4ec7-a075-998cdff38938_1125x633.jpeg)

**Guerre di Rete - una newsletter di notizie cyber**

*(Comunicazioni di servizio)
Specie per i nuovi, ricordo che questa newsletter (che oggi conta più di 13mila iscritti - ma molti più lettori, essendo pubblicata anche online) è gratuita e del tutto indipendente, non ha mai accettato sponsor o pubblicità, e viene fatta nel mio tempo libero. Se vi piace potete contribuire inoltrandola a possibili interessati, o promuovendola sui social. Molti lettori sono diventati sostenitori facendo una [donazione.](https://www.paypal.com/donate/?hosted_button_id=V8WAZ44NT942C)*

[Dona alla newsletter](https://www.paypal.com/donate/?hosted_button_id=V8WAZ44NT942C)

*In più, il progetto si è ingrandito con un sito indipendente e noprofit di informazione cyber, [GuerrediRete.it](https://www.guerredirete.it/). Qui spieghiamo il [progetto](https://www.guerredirete.it/il-progetto/). Qui [l’editoriale](https://www.guerredirete.it/perche-e-il-momento-di-fare-e-informare/) di lancio del sito
Qui una **[lista con link dei nostri progetti](https://linktr.ee/guerredirete)** per avere un colpo d’occhio di quello che facciamo.

→ **Nel 2024** **si è aggiunta [Digital Conflicts](https://conflicts.digital/), una newsletter bimensile in inglese,** che per ora sarà principalmente una trasposizione della newsletter italiana, con alcune aggiunte e modifiche pensate per un pubblico internazionale (e con particolare attenzione all’Europa).
[Qui leggete il primo numero.](https://conflicts.digital/p/the-baltic-gps-interference?r=ej8xd&utm_campaign=post&utm_medium=web&showWelcome=true&fbclid=IwAR0Zqh9tDnczLbK_qVI0iJBuscHAvaDxK15Kt6o43NjLKfHU65HKJYrmp3I)
[Qui per iscriversi.](https://conflicts.digital/).

[Qui invece potete scaricare gratis](https://www.guerredirete.it/generazione-ai-ecco-il-nostro-ebook/) **il primo ebook di Guerre di Rete** che si intitola **Generazione AI** ed è dedicato agli ultimi sviluppi dell’intelligenza artificiale (uscito a settembre).*

**In questo numero:
- L’Unione europea ha la sua legge sull’intelligenza artificiale
- Dove nascono e dove vanno i talenti nell’AI
- LLM e pregiudizi razziali
- Bias e lavoro
- UNESCO sui pregiudizi di genere
- Ucraina, come funziona l’incubatore defense tech BRAVE1
- Apple e DMA
- In breve
- La newsletter va in vacanza per Pasqua, si torna subito dopo

AI ACT
L’Unione europea ha la sua legge sull’intelligenza artificiale**

E così il 13 marzo il Parlamento europeo ha approvato l’AI Act, il regolamento europeo sull’intelligenza artificiale. In estrema sintesi e lasciando a margine vari dettagli ecco quello che c’è da sapere.

Concluse quelle che sono ormai delle formalità, l’AI Act diventerà ufficialmente legge entro maggio o giugno e **le sue disposizioni inizieranno a entrare in vigore** per gradi:

- 6 mesi dopo: i Paesi saranno tenuti a proibire i sistemi di AI vietati

- 1 anno dopo: inizieranno ad applicarsi le regole per i sistemi di intelligenza artificiale di uso generale

- 2 anni dopo: il resto della legge sull'AI sarà applicabile

- 36 mesi dopo: gli obblighi per i sistemi ad alto rischio

Le **sanzioni** in caso di non conformità possono arrivare fino a 35 milioni di euro o al 7% del fatturato annuo mondiale.

Vietate/i:

* Sfruttamento delle vulnerabilità di persone o gruppi in base all'età, alla disabilità o allo status socio-economico
* Le pratiche manipolatorie e ingannevoli, sistemi che usino tecniche subliminali per distorcere materialmente la capacità decisionale di una persona

* Categorizzazione biometrica ovvero la classificazione di individui sulla base di dati biometrici per dedurre informazioni sensibili come razza, opinioni politiche o orientamento sessuale (eccezioni per le attività di contrasto)

* Punteggio sociale (valutazione di individui o gruppi nel tempo in base al loro comportamento sociale o a caratteristiche personali)

* Creazione di database di riconoscimento facciale attraverso lo scraping non mirato di immagini da internet o da filmati di telecamere a circuito chiuso

* Inferenza delle emozioni nei luoghi di lavoro e nelle istituzioni educative (eccezioni per motivi medici o di sicurezza)
* Le pratiche di valutazione del rischio di commettere un reato basate esclusivamente sulla profilazione o sulla valutazione delle caratteristiche di una persona

Non è del tutto vietata bensì limitata l’identificazione biometrica in tempo reale in spazi accessibili al pubblico - sulla base di circostanze definite (gli usi ammessi includono, ad esempio, la ricerca di una persona scomparsa o la prevenzione di un attacco terroristico) che richiedono un'approvazione giudiziaria o di un’autorità indipendente.
L’identificazione biometrica a posteriori è considerata ad alto rischio. Per questo, per potervi fare ricorso, l'autorizzazione giudiziaria dovrà essere collegata a un reato.

Seguono gli ambiti che non sono vietati ma sono considerati “ad alto rischio” e che dunque saranno valutati prima di essere immessi sul mercato e anche durante il loro ciclo di vita e su cui i cittadini potranno presentare reclami alle autorità nazionali.
Includono non solo le infrastrutture critiche o le componenti di sicurezza ma anche la formazione scolastica (per determinare l'accesso o l'ammissione, per assegnare persone agli istituti o ai programmi di istruzione e formazione professionale a tutti i livelli, per valutare i risultati dell'apprendimento delle persone, per valutare il livello di istruzione adeguato per una persona e influenzare il livello di istruzione a cui potrà avere accesso, per monitorare e rilevare comportamenti vietati degli studenti durante le prove); la gestione dei lavoratori (per l'assunzione e la selezione delle persone, per l'adozione di decisioni riguardanti le condizioni del rapporto di lavoro, la promozione e la cessazione dei rapporti contrattuali, per l'assegnazione dei compiti sulla base dei comportamenti individuali, dei tratti o delle caratteristiche personali e per il monitoraggio o la valutazione delle persone); servizi essenziali inclusi i servizi sanitari, le prestazioni di sicurezza sociale, servizi sociali, ma anche l’affidabilità creditizia; l’amministrazione della giustizia (inclusi gli organismi di risoluzione alternativa delle controversie); la gestione della migrazione e delle frontiere (come l'esame delle domande di asilo, di visto e di permesso di soggiorno e dei relativi reclami).

**I sistemi di AI per finalità generali** e i modelli su cui si basano (inclusi i grandi **modelli di AI generativa)** dovranno rispettare una serie di requisiti di **trasparenza** come: divulgare che il contenuto è stato generato dall'AI; fare in modo che i modelli non generino contenuti illegali; pubblicare **le sintesi dei dati protetti da copyright** utilizzati per l'addestramento. I **modelli più potenti**, che potrebbero comportare **rischi sistemici,** dovranno rispettare anche altri obblighi, ad esempio quello di effettuare valutazioni ...