---
title: Le linee guida dell’Acn per difendere le Asl dagli attacchi cyber
url: https://formiche.net/2024/09/ecco-le-linee-guida-dellacn-per-difendere-le-asl-dagli-attacchi-cyber/
source: Instapaper: Unread
date: 2024-09-25
fetch_date: 2025-10-06T18:30:07.170971
---

# Le linee guida dell’Acn per difendere le Asl dagli attacchi cyber

[Skip to main content](#main)

[![](data:image/svg+xml...)](https://formiche.net)

[![](data:image/svg+xml...)](//rivista.formiche.net)

[ANALISI | COMMENTI | SCENARI -
lunedì 6 Ottobre 2025

![Formiche.net](data:image/svg+xml...)](https://formiche.net "Formiche.net")

Search for:Search Button

[![](data:image/svg+xml...)](https://formiche.net "Formiche.net")

* [Politica](https://formiche.net/sezione/politica/ "Politica")
* [Economia](https://formiche.net/sezione/economia/ "Economia")
* [Esteri](https://formiche.net/sezione/esteri/ "Esteri")
* [Chiesa](https://formiche.net/sezione/chiesa/ "Chiesa")
* [Difesa](https://formiche.net/sezione/difesa/ "Difesa")
* [James Bond](https://formiche.net/sezione/james-bond/ "James Bond")
* [Verde e blu](https://formiche.net/sezione/verde-e-blu/ "Verde e blu")
* [Healthcare Policy](https://formiche.net/sezione/healthcare-policy/ "Healthcare Policy")
* [Cultura](https://formiche.net/sezione/cultura/ "Cultura")

Parola chiave

Filtra per:
categorie
Frase
Politica
Appuntamenti
Ambiente
Video
Pensieri Stupendi
Economia
Blog
Esteri
Innovazione
Archivio Formiche
Rassegna Stampa
Tutto Il Mondo è Macondo
L'oracolo Della Politica
News
Extra
Dalla Rivista
James Bond
Chiesa
Rubriche
Estratti
Mailing
1992
Frase @en
@en
USA2020
Mobilità
Airpress
mailing1
mailing2
mailing3
mailing4
mailing6
mailing7
mailing8
mailing9
mailing10
mailing11
mailing12
mailing13
mailing14
mailing15
mailing16
Europa Atlantica
intervista
Esclusiva
Feluche
Porpora
Spread
Pop-tech
Al verde
Difesa
Verde e blu
Cultura
Eventi live
Italia-Usa 160
Il dopo Merkel
100° congresso SOI
Spazio
Technopolicy
Rome Foreign Policy Club
Speciale Ucraina
Fair share o internet tax?
Summit Nato Vilnius
Healthcare Policy
I pamphlet di Formiche
FormicheTV

Autore

[James Bond](https://formiche.net/sezione/james-bond/ "James Bond")

# Le linee guida dell’Acn per difendere le Asl dagli attacchi cyber

Di [Gabriele Carrer](https://formiche.net/author/gabrielecarre1/ "Gabriele Carrer")

![](data:image/svg+xml...)

Secondo l’Autorità delegata non è ancora pienamente diffusa la consapevolezza della gravità degli attacchi cyber e quindi della necessità di dotarsi di tutte le contromisure necessarie. Dal Lazio parte la campagna di sensibilizzazione

20/09/2024

Secondo il sottosegretario **Alfredo Mantovano**, Autorità delegata per la sicurezza della Repubblica, in Italia non è ancora “pienamente diffusa la consapevolezza della gravità degli attacchi cyber e quindi della necessità di dotarsi di tutte le contromisure necessarie”. Il sottosegretario è intervenuto oggi alla tavola rotonda sulla minaccia cibernetica al settore sanitario organizzata presso la Regione Lazio. Il convegno è stato l’appuntamento per la presentazione del rapporto “La minaccia cibernetica al settore sanitario – Analisi e raccomandazioni”, che copre il periodo che va da gennaio 2022 ad agosto 2024, realizzato dall’Agenzia per la cybersicurezza nazionale.

**Il rapporto**

Il settore sanitario è particolarmente esposto agli attacchi cibernetici. E il terzo settore più colpito dopo quello manifatturiero e la vendita al dettaglio. A partire da gennaio 2022, si sono verificati in media due eventi cyber al mese contro strutture sanitarie a livello nazionale, metà dei quali hanno causato incidenti di sicurezza, cioè eventi con impatti effettivi sui servizi, come blocchi operativi e violazioni della privacy. Tra il 2022 e il 2023, sono stati documentati 45 eventi cyber, con un aumento del 50% rispetto all’anno precedente. Gli attacchi ransomware hanno rappresentato il 35% degli eventi nel 2023 (60% nel 2022), mentre attacchi tramite email e sfruttamento di vulnerabilità hanno coperto rispettivamente il 10% degli eventi. Nel 2023, il 43% degli incidenti ha coinvolto ransomware (67% nel 2022), e altri tipi di incidenti includevano malware via email (15%) e l’esfiltrazione di dati (7%). Da gennaio ad agosto 2024, si è osservato un aumento complessivo degli eventi cyber, con un picco a luglio dovuto a un attacco alla supply chain che ha colpito un fornitore di servizi IT. Gli incidenti hanno comportato blocchi temporanei di vari servizi e esfiltrazioni di dati. Le criticità principali che favoriscono questi attacchi includono la gestione decentralizzata dei sistemi digitali, l’obsolescenza dei dispositivi medici e la carenza di personale dedicato alla cybersicurezza. Gli incidenti hanno causato gravi conseguenze, come il blocco di terapie intensive, pronto soccorso e altri reparti cruciali.

**Il fatturo umano**

Mantovano ha messo in evidenza che “il fattore umano è insostituibile: basta pensare alle vulnerabilità, tutt’altro che rare, legate a comportamenti scorretti da parte dei singoli operatori. Per esempio, si cessa di utilizzare una dotazione informatica e si trascura di chiudere quella postazione che rimane aperta e quindi molto più esposta alla penetrazione dell’hacker. La sicurezza”, ha osservato citando il ddl cyber che prevede obblighi e sanzioni anche per le Asl, “non si realizza per legge, né può essere garantita affidandoci passivamente a soluzioni tecnologiche e ingegneristiche. Cammina sulle gambe e sulle braccia delle donne e degli uomini che ne sono responsabili e sulla loro determinazione nel proteggere la propria comunità”.

**Le linee guida**

L’Agenzia per la cybersicurezza nazionale ha “predisposto delle linee guida con indicazioni riguardo la minaccia informatica sulle strutture sanitarie”, ha dichiarato il prefetto **Bruno Frattasi**, direttore generale dell’Agenzia per la cybersicurezza nazionale. La minaccia presenta “molte facce e si avvale anche della non consapevolezza del rischio cybernetico da parte degli operatori sanitari”, ha spiegato. “Quindi richiede anche un investimento nella cultura della sicurezza informatica e della consapevolezza. Questo manuale indica delle buone prassi, non solo individua rischi e difetti, che dovranno essere seguite: il doppio fattore di identificazione, attenzione all’uso delle password. E potranno garantire una migliore difesa dei sistemi digitali sanitari. Questo evento inizia simbolicamente a Roma e andrà avanti nelle altre Regioni italiane”, ha concluso.

**Il valore dei dati sanitari**

Sul dark web “i dati sanitari valgono più delle carte di credito”, ha spiegato **Nunzia Ciardi**, vice direttore generale dell’Agenzia per la cybersicurezza nazionale. “Mentre una carta di credito ha, in genere, un valore che oscilla dai 5 ai 10 dollari, una cartella sanitaria può arrivare a valere fino a 1.000 dollari. Questo perché può contenere una quantità di dati estremamente accurati, complessivi e delicati, facilmente monetizzabili attraverso ricatti, truffe e altri indotti illeciti”, ha proseguito. Anche per questo, è stata la lanciata dalla Regione Lazio la campagna di sensibilizzazione. Obiettivi: “diffondere linee guida, accortezze e cautele che devono diventare parte integrante del nostro modo di lavorare”, ha detto Ciardi.

**La Regione Lazio**

La presenza al convegno del “padrone di casa”, il governatore **Francesco Rocca**, sottolinea l’urgenza della sfida per la Regione Lazio. Ad aprile il Garante Privacy ha emesso le sanzioni per l’attacco ransomware che tra il 31 luglio e il 1° agosto 2021 aveva colpito il sistema sanitario regionale compromettendo la sicurezza dei dati personali di milioni di assistiti: 271.000 euro a LAZIOcrea, la società responsabile dei sistemi informativi regionali, per non aver agito prontamente per gestire l’attacco informatico e le sue conseguenze; 120.000 euro alla Regione Lazio per non aver esercitato una vigilanza sufficiente su LAZIOcrea. Il Lazio è diventata la prima Regione italiana a far parte del Polo strategico nazionale per la cybersicurezza. “Tra fondi regionali e nazionali abbiamo destinato 56 milioni di euro per proteggere tutte le nostre aziende sanitarie, mettendo al sicuro i dati e le informazioni dei cittadini che abbiamo il dovere di proteggere”, ha scritto il governatore su Facebook.

CONDIVIDI SU:

[![](dat...