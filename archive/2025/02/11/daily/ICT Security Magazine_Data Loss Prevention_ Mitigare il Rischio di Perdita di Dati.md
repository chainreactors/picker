---
title: Data Loss Prevention: Mitigare il Rischio di Perdita di Dati
url: https://www.ictsecuritymagazine.com/articoli/data-loss-prevention/
source: ICT Security Magazine
date: 2025-02-11
fetch_date: 2025-10-06T20:47:45.562906
---

# Data Loss Prevention: Mitigare il Rischio di Perdita di Dati

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Dalla nascita di ARPANET alla crescente importanza delle soluzioni di Data Loss Prevention (DLP) per contrastare le minacce digitali e proteggere i dati personali in conformità con le normative di sicurezza.](https://www.ictsecuritymagazine.com/wp-content/uploads/it-support-employee-monitors-energy-consumption-across-operational-server-racks-scaled.jpg)

# Data Loss Prevention: Mitigare il Rischio di Perdita di Dati

A cura di:[Vito Sinforoso](#molongui-disabled-link)  Ore 10 Febbraio 202518 Febbraio 2025

Questo è il primo articolo di una serie di approfondimenti redatti da Vito Sinforoso, dedicati alle soluzioni di Data Loss Prevention (DLP) e alla normativa sulla privacy e sui diritti dei lavoratori. In questo articolo, si esplora l’origine di Internet, l’evoluzione delle minacce alla sicurezza dei dati e l’importanza sempre più centrale delle strategie di protezione, con particolare attenzione alla Data Loss Prevention.

La Data Loss Prevention viene presentata come un insieme di processi, tecniche e strumenti volti a prevenire la perdita e la violazione dei dati sensibili. L’articolo descrive come le soluzioni DLP operino attraverso l’identificazione dei dati da proteggere, il monitoraggio delle azioni degli utenti e l’applicazione di regole di protezione. Si evidenzia l’importanza di implementare queste soluzioni in modo mirato, per garantire la sicurezza senza compromettere l’operatività aziendale.

## **Dalle Origini Militari di ARPANET all’Internet Moderno: Un Viaggio nella Storia della Rete**

L’origine della rete Internet deve rinvenirsi in un progetto di ricerca militare condotto negli Stati Uniti negli anni ‘60, noto come ARPANET (Advanced Research Projects Agency Network). Il progetto, finanziato dall’ARPA[[1]](#_ftn1), aveva lo scopo di creare una rete di comunicazioni in grado di resistere a eventuali interruzioni o guasti, in particolare in contesti di guerra o di altre emergenze.

Il concetto chiave che permise lo sviluppo di [ARPANET](https://www.ictsecuritymagazine.com/articoli/esplorando-internet-lungo-i-meandri-del-web/) e, successivamente di Internet, è stato quello della commutazione a pacchetto. Questa tecnologia, proposta indipendentemente da Paul Baran e Donald Davies negli anni ‘60, consente la trasmissione di dati in piccoli blocchi (pacchetti) che vengono inviati attraverso la rete in modo indipendente e possono seguire percorsi diversi per raggiungere la medesima destinazione, dove vengono nuovamente assemblati nell’ordine corretto[[2]](#_ftn2).

Il primo collegamento di ARPANET fu stabilito il 29 ottobre 1969, collegando quattro nodi universitari: le Università della California, Los Angeles (UCLA) e Santa Barbara (UCSB), l’Istituto di Ricerca di Stanford (SRI) e l’Università dello Utah. Questo collegamento ha segnato la nascita di quello che sarebbe diventato Internet.

## **L’Espansione della Rete: Dal TCP/IP alla Globalizzazione di Internet**

Negli anni ‘70 e ‘80, la rete si è espansa significativamente, includendo non solo istituzioni militari e di ricerca, ma anche università e, infine, altri settori pubblici e privati. Un momento cruciale per lo sviluppo di Internet è stato l’introduzione del [protocollo TCP/IP (Transmission Control Protocol/Internet Protocol)](https://www3.diism.unisi.it/~giambene/reti_di_telecomunicazioni_materiale/materiale_didattico/Vecchio_Ordinamento_e_Specialistica/TCP_IP_Pasqualetti.pdf)[[3]](#_ftn3) il 1° gennaio 1983, che ha standardizzato la comunicazione tra i diversi sistemi informatici, rendendo possibile l’interconnessione di reti eterogenee in un’unica “rete di reti” globale.

### **La Sicurezza dei Dati nell’Era Digitale**

Una semplice riflessione consente di realizzare come la sicurezza nella trasmissione dei dati fosse un’esigenza già avvertita agli albori di Internet, anzi forse è più corretto affermare che fosse un prerequisito del progetto ARPANET.

Con il dilagante diffondersi di Internet e di tutte le sue applicazioni, questa tecnologia ha raggiunto masse enormi di soggetti, differenti tra loro quanto a capacità di intuirne le potenzialità ed i rischi: Internet ha messo in comunicazione istituzioni civili e militari, aziende di ogni dimensione e soprattutto miliardi di persone, ma anche singoli criminali ed intere organizzazioni dedite a traffici illeciti di ogni genere

Gli utilizzatori normali (intendendo per tali le persone che normalmente utilizzano la rete per lavoro, divertimento, comunicazione, informazione e quant’altro), in particolare, sono apparsi sin da subito i soggetti più vulnerabili, sebbene non gli unici, in quanto meno tecnologicamente strutturati e consapevoli dei pericoli connessi; al contempo, sono stati i soggetti più ammaliati dalle innovazioni rivoluzionarie messe a loro disposizione da Internet.

Anche gli altri attori (le istituzioni e le imprese), veri depositari di strabilianti quantità di dati, il più delle volte di tipo personale, continuano a conoscere, a spese loro e dei loro utenti, le proprie vulnerabilità e quanto siano oggetto nel mirino del cyber crime.

**La Tutela dei Dati Personali: Un’Esigenza Crescente nell’Era di Internet**

La tutela dei dati, in particolare di quelli personali[[4]](#_ftn4), e dei procedimenti secondo cui vengono trattati ha assunto ...