---
title: Cybersecurity e AI Act: come l’UE regolamenta l’intelligenza artificiale sul lavoro
url: https://www.ictsecuritymagazine.com/articoli/ai-act/
source: ICT Security Magazine
date: 2025-09-27
fetch_date: 2025-10-02T20:47:42.602495
---

# Cybersecurity e AI Act: come l’UE regolamenta l’intelligenza artificiale sul lavoro

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica Digitale](https://www.ictsecuritymagazine.com/argomenti/geopolitica-digitale/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Rappresentazione digitale del ruolo dell’AI Act europeo nella gestione dei dati dei dipendenti, tra tutela dei lavoratori, GDPR e cybersecurity.](https://www.ictsecuritymagazine.com/wp-content/uploads/ai-act-.jpeg)

# Cybersecurity e AI Act: come l’UE regolamenta l’intelligenza artificiale sul lavoro

A cura di:[Biagio Poliseno](#molongui-disabled-link)  Ore 26 Settembre 202523 Settembre 2025

L’adozione dell’AI Act europeo ha ridefinito il panorama normativo sulla gestione dei dati dei dipendenti, introducendo nuove sfide e opportunità per le aziende. Questo articolo analizza come l’Unione Europea stia consolidando il suo ruolo di “polo regolatore” nell’ambito dell’intelligenza artificiale, ponendo particolare attenzione alla tutela dei lavoratori come portatori di interesse strategici nell’ecosistema digitale. L’approccio europeo, caratterizzato dall’integrazione tra AI Act e GDPR, riflette una strategia geopolitica volta a coniugare innovazione tecnologica e protezione dei diritti fondamentali, con particolare focus sulla cybersecurity e sulla gestione algoritmica del lavoro.

## Quadro normativo AI Act: obiettivi e metodologia della ricerca

Lo scopo di questo lavoro è di sintetizzare il quadro normativo sulla gestione dei dati dei dipendenti dopo l’adozione dell’AI ACT. I dipendenti sono dei portatori di interesse interni alle aziende la cui tutela ha ricadute su tutta la popolazione, rendendoli un punto di vista strategico, nonostante siano stati spesso trascurati dal legislatore europeo. Il punto di partenza è quello della strategia europea in materia di intelligenza artificiale, dove emerge un’attenzione su due punti: il primo quello del diventare un “polo regolatore”, il secondo quello di tutelare la propria sicurezza informatica.

Questo approccio viene calato nell’ordinamento italiano, già ampiamente normato da statuto dei lavoratori e decreto trasparenza, che negli anni è stato arricchito dal legislatore europeo e l’IA Act rappresenta l’ultimo passo; in particolare, ci si sofferma sulle interazioni con il GDPR – l’altro regolamento in materia – e sulle procedure di monitoraggio introdotte nel capo IX.

Le criticità che l’ultimo regolamento va a toccare sono anche oggetto di diverse certificazioni ISO, che possono fornire un modello per risolvere il problema dell’affidabilità degli algoritmi e delle intelligenze artificiali, una sorta di “problema zero” dell’automazione. Nelle conclusioni si propone proprio la soluzione a questo problema come prospettiva per analizzare le attuali normative – e anche le prossime – facendo emergere proprio le tutele dei lavoratori e il coinvolgimento delle loro organizzazioni nel processo di costruzione della fiducia verso le nuove tecnologie.

## Intelligenza Artificiale e Geopolitica: Unione Europea come polo regolatore?

Negli ultimi anni il tema dell’Intelligenza Artificiale (IA) ha preso sempre più importanza nel dibattito politico ordinario, seppur con alti e bassi, uscendo dalla zona di quegli argomenti che interessa a pochi addetti ai lavori. Sicuramente una causa dietro questo fenomeno è da trovarsi nel potenziale impressionante che questa tecnologia sta dimostrando di avere, ne sono un esempio gli ultimi sviluppi delle IA “generaliste” – cioè in grado di fare più compiti superando la necessità di una iper specializzazione – ma non è l’unica. Infatti, ci sono diverse tecnologie che nell’ultimo decennio hanno visto passi in avanti significativi come le reti *blockchain*, la realtà aumentata legata al *metaverso* o anche il settore della produzione energetica sostenibile.

Quello che ha coltivato l’interesse nella rivoluzione IA è il suo ruolo strategico sia nella possibilità di portare i livelli di produttività ad un nuovo balzo, grazie alla capacità di concepire soluzioni e tattiche fuori dalla portata di una mente umana, e l’integrazione che questa tecnologia ha con la *data economy* che è senza dubbio diventata uno dei motori portanti delle economie dei paesi più avanzati, inclusa l’Italia.

Al fine di comprendere gli scopi e le preoccupazioni degli attori coinvolti è necessario analizzare questo sviluppo tecnologico contestualizzandolo all’interno della realtà in cui è emerso. In questa partita non giocano un ruolo solo grandi e piccole aziende di sviluppo informativo, ma operano anche gli attori statali. Non c’è da stupirsi; è da dopo la pandemia gli interessi pubblici sono tornati a pesare sempre di più, portando gli stati a intervenire direttamente nell’economia e nei vari livelli di *governance* – intesa proprio come gestione degli interessi vivi della società.

Il punto di vista privilegiato dell’analisi condotta in questa tesi è quello europeo. Il motivo è da trovarsi nel fatto che in una partita di queste proporzioni, in cui gli attori in gioco sono Stati Uniti, Cina e Russia, gli stati europei sarebbero destinati all’irrilevanza se non si coordinassero tramite l’Unione Europea.

Questo è diventato particolarmente evidente nello sviluppo geopolitico degli ultimi anni, caratterizzato dallo scoppio di nuovi conflitti, tensioni, rotture e in generale dal declino di quel clima di collaborazione globale che aveva caratterizzato gli anni successivi alla fine della guerra fredda. La vicinanza con la Russia e la Cina, e dall’elezione di Donal...