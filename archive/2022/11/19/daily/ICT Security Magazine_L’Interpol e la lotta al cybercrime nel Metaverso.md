---
title: L’Interpol e la lotta al cybercrime nel Metaverso
url: https://www.ictsecuritymagazine.com/articoli/linterpol-e-la-lotta-al-cybercrime-nel-metaverso/
source: ICT Security Magazine
date: 2022-11-19
fetch_date: 2025-10-03T23:14:53.075044
---

# L’Interpol e la lotta al cybercrime nel Metaverso

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/interpol-metaverso.jpg)

# L’Interpol e la lotta al cybercrime nel Metaverso

A cura di:[Luca Barbieri](#molongui-disabled-link)  Ore 18 Novembre 2022

Il Metaverso è considerato la prossima fase dello sviluppo di Internet. Nel luglio 2021 Mark Zuckerberg aveva dichiarato che “*nel futuro passeremo effettivamente dalle persone che ci vedono principalmente come una società di social media ad una società del Metaverso*”. Quest’ultimo inteso come un concetto che descrive il modo in cui comunichiamo, socializziamo, facciamo shopping e lavoriamo. Per porre le basi a questa nuova dimensione risulta necessario un alto livello di tecnologia tra cui la realtà virtuale (VR), la realtà aumentata (AR) e l’*edge computing*, così da consentire ai numerosi utenti di accedere ad ambienti virtuali 3D condivisi. Nonostante sia ancora un progetto in evoluzione, è possibile immaginare quali siano i settori in cui possano emergere i maggiori rischi, tra cui la protezione dei dati personali, la tutela della proprietà intellettuale e cybersecurity, così dando origine a nuove forme di criminalità. Pertanto, l’International Criminal Police Organization (“INTERPOL”), durante la 90esima assemblea generale tenutasi a New Delhi, ha lanciato il primo Metaverso in assoluto progettato specificamente per le forze dell’ordine di tutto il mondo. Più precisamente, gli utenti registrati possono visitare una versione virtuale della sede del Segretariato generale di INTERPOL a Lione senza alcun confine geografico o fisico, interagire con altri agenti tramite avatar ed inoltre seguire una formazione immersiva in indagini forensi della polizia.

Oggigiorno il Metaverso è più comunemente noto nell’industria del gaming, tramite l’utilizzo di cuffie per la realtà virtuale come Oculus Rift di Meta e Daydream di Google, è possibile accedere ad una serie di mondi virtuali online, come Horizon Worlds di Meta, Decentraland, OverTheReality, The Sandbox, Roblox e Minecraft. Di conseguenza, come sostenuto da molti analisti, nel prossimo futuro il Metaverso diventerà una “*parte pervasiva della vita quotidiana*”, con individui che utilizzeranno spazi virtuali 3D online per lavorare, imparare, condividere, cercare intrattenimento e persino accedere a servizi essenziali come le banche e l’assistenza sanitaria, in modo simile a come oggi gli individui utilizzano gli smartphone per accedere al mondo digitale.

Un esempio dell’utilizzo del Metaverso applicato al lavoro è rappresentato dal progetto del Sandwell College di West Bromwich, in collaborazione con Bodyswaps, un’azienda innovativa nella realtà virtuale, i cui studenti hanno preso parte ad uno studio globale della realtà virtuale. Nel particolare, essi hanno indossato cuffie VR per svolgere alcuni colloqui di lavoro con degli avatar parlanti i quali rappresentavano un sistema software di intelligenza artificiale. Come dichiarato dagli studenti, i risultati del programma sono stati positivi, in quanto la maggior parte degli intervistati ha affermato di avere “*maggiore sicurezza rispetto ad un colloquio di vita reale*”.

Pertanto, l’analisi dei progetti in costante evoluzione nel Metaverso scaturisce un’interpretazione complessa dello scenario futuro, tuttavia, è necessario approfondire una certezza a cui dovremo prestare maggiore attenzione ovvero la crescente esposizione ad attacchi hacker. Secondo la dottrina italiana, il furto d’identità digitale (o informatica) risulta come fatto penalmente rilevante, la cui condotta, seppur non prevista nel Codice penale vigente con una specifica norma incriminatrice, richiama due fenomeni criminosi: in primo luogo, il reato di sostituzione di persona (art. 494 c.p.) e successivamente il reato di frode informatica (art. 640*ter*, comma 3, c.p.).

Alla luce di quanto esposto, è ragionevole sostenere che, i crimini presenti oggi nei social network, saranno nel prossimo futuro rilevanti anche nel Metaverso, dando così origine a nuove ipotesi delittuose, definite “metacrimini”. Alcune forze dell’ordine hanno già ricevuto segnalazioni di crimini legati al Metaverso. Tuttavia, con la crescente popolarità del Metaverso, l’elenco dei crimini non potrà che ampliarsi: 1) Riciclaggio di denaro; 2) Furto di dati; 3) Adescamento e sfruttamento sessuale di minori; 4) Molestie, aggressioni sessuali e stalking; 5) Attacchi hacker nel Metaverso; 6) Contraffazione e violazione del copyright; 7) Attacchi cyber-fisici; 8) Frodi finanziarie, *social engineering* e truffe; 9) Darkverse; 10) Reclutamento e addestramento al terrorismo.

![](https://www.ictsecuritymagazine.com/wp-content/uploads/Future-Crime-Threat-700x459.png)

Figura 1 – Future Crime Threats – INTERPOL Global Crime Trend report 2022

L’INTERPOL, con l’obiettivo di contrastare efficacemente i c.d. “metacrimini”, ha condiviso un *report* in cui vengono indicati gli step che devono essere perseguiti. In primo luogo, l’acquisizione delle competenze. Più precisamente, le forze dell’ordine devono accrescere la consapevolezza dello scenario circostante, sviluppare una presenza stabile nel Metaverso, colmare tramite corsi di formazione altamente specializzati le lacune legislative nazionali e internazionali, analizzare le minacce cibernetiche, e stringere...