---
title: Luigi Grassia su La Stampa tira fango sugli allunaggi e sull’industria aerospaziale, Italia compresa. Rispondo con i fatti
url: http://attivissimo.blogspot.com/2024/07/luigi-grassia-su-la-stampa-tira-fango.html
source: Il Disinformatico
date: 2024-07-15
fetch_date: 2025-10-06T17:41:08.196020
---

# Luigi Grassia su La Stampa tira fango sugli allunaggi e sull’industria aerospaziale, Italia compresa. Rispondo con i fatti

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2024/07/14

### Luigi Grassia su La Stampa tira fango sugli allunaggi e sull’industria aerospaziale, Italia compresa. Rispondo con i fatti

[![](https://blogger.googleusercontent.com/img/b/R29vZ2xl/AVvXsEisI491znHWVLaGWfR9uTwR87DdsQU6_Snu2iVmNm9iy9TF69h11fvnX2RTGhKsZrAgLt5LVS51poAUeIT8sTBQYD08MwK6X_XB7aC6wpQBMpBRyJLgBUyZCw0-LU7M0fvfqkNoS5mI9BnpEFnoECVrM12xrX2upUZCiSAA4C2zHiBYe9TXhlCxzA/s320/Screenshot%202024-07-14%20at%2022.50.39.jpg)](https://blogger.googleusercontent.com/img/b/R29vZ2xl/AVvXsEisI491znHWVLaGWfR9uTwR87DdsQU6_Snu2iVmNm9iy9TF69h11fvnX2RTGhKsZrAgLt5LVS51poAUeIT8sTBQYD08MwK6X_XB7aC6wpQBMpBRyJLgBUyZCw0-LU7M0fvfqkNoS5mI9BnpEFnoECVrM12xrX2upUZCiSAA4C2zHiBYe9TXhlCxzA/s1108/Screenshot%202024-07-14%20at%2022.50.39.jpg)

Mi avete segnalato in tanti l’articolo a firma di Luigi Grassia su
*La Stampa*, intitolato
*Polemica: sulla Luna siamo andati o no? Il film “Fly me to the Moon”
rilancia i dubbi*.

https://www.lastampa.it/scienza/2024/07/12/news/luna\_allunaggio\_complottisti\_film-14469791/

([copia su Archive.is](https://archive.is/GAJyx))

Grassia lancia una serie di insinuazioni venendo meno a uno degli obblighi
fondamentali di qualunque giornalista: documentare le proprie fonti.

Per esempio, afferma che
*“alcune delle foto che la Nasa ha diffuso al tempo delle missioni Apollo
sono state riconosciute come false dalla stessa Nasa, che ha dovuto
ritirarle”*. In che occasione, quando e dove lo avrebbe riconosciuto? C’è un comunicato
stampa, un documento, una dichiarazione di un portavoce? Boh. Non viene detto.

Grassia scrive che
*“la Nasa diffuse a suo tempo, fra migliaia di altre, una doppia versione di
una foto dell’Apollo 15 sulla Luna.”*
Ma pagando la differenza, per l’amor del cielo,
*si potrebbe sapere quale sarebbe questa foto?* Ogni foto degli allunaggi
(ce ne sono circa *ventimila*) ha un numero di serie: è così difficile
citarlo, così magari il lettore può andare a vedersi questa fantomatica
“doppia versione”? Macché. Ci dobbiamo fidare ciecamente di quello che afferma
Grassia.

L’unico indizio che l’autore dell’articolo ci concede è questa prolissa
descrizione (che inficia qualunque scusa del tipo
*“eh ma il numero di serie della foto non ci stava nell’articolo per
esigenze di spazio”*):

> *“Nell’una e nell’altra si vede il comandante nella stessa posizione, vicino
> al modulo lunare e a una bandiera americana piantata al suolo. L’angolazione
> dell’inquadratura è la stessa e la posizione relativa dei tre soggetti
> astronauta-modulo-bandiera è identica. Per essere precisi, in una delle due
> il comandante Dave Scott ha le gambe appena un po’ più divaricate e
> nell’altra appena un po’ meno, quindi si tratta di due scatti differenti, ma
> presi in rapida successione esattamente dallo stesso punto. Infatti le due
> immagini del modulo lunare e della bandiera sono esattamente sovrapponibili.
> Eppure, sorpresa, il profilo della collina che fa da sfondo a queste due
> foto ufficiali è completamente diverso: in una copre tutto l’orizzonte e
> nell’altra circa la metà.”*

### La *“doppia versione”* della foto di Apollo 15

Quali potrebbero essere queste foto misteriose? Ho fatto una ricerca nei miei
archivi: ho i cataloghi *originali* completi delle missioni Apollo,
distribuiti su carta dalla NASA all’epoca, che fanno testo più di qualunque
fonte online. Secondo questi cataloghi ufficiali, le foto della missione
Apollo 15 nelle quali si vede il comandante Scott accanto al modulo lunare e
alla bandiera sono cinque in tutto.

Gli astronauti lunari di quella missione, Dave Scott e Jim Irwin (il terzo, Al
Worden, rimase in orbita intorno alla Luna nel veicolo principale), scattarono
sulla superficie lunare ben
[1151 fotografie su pellicola 70mm](http://tothemoon.ser.asu.edu/gallery/apollo), in bianco e nero o a colori, usando i caricatori (*magazine*)
etichettati
[SS](https://www.flickr.com/photos/projectapolloarchive/albums/72157658635051560/)
(b/n, 171 foto);
[MM](https://www.flickr.com/photos/projectapolloarchive/albums/72157659055143565/)
(b/n, 115 foto);
[LL](https://www.flickr.com/photos/projectapolloarchive/albums/72157659062621925/)
(b/n, 177 foto);
[NN](https://www.flickr.com/photos/projectapolloarchive/albums/72157658635216160/)
(colore, 165 foto);
[KK](https://www.flickr.com/photos/projectapolloarchive/albums/72157658599050840/)
(colore, 131 foto);
[TT](https://www.flickr.com/photos/projectapolloarchive/albums/72157658592471809/)
(colore, 94);
[WW](https://www.flickr.com/photos/projectapolloarchive/albums/72157656702724284/)
(b/n, 164);
[PP](https://www.flickr.com/photos/projectapolloarchive/albums/72157658648290808/)
(b/n, 88);
[OO](https://www.flickr.com/photos/projectapolloarchive/albums/72157659044904175/with/21489361038)
(b/n, 46).

Facendole passare pazientemente una per una (cosa che Grassia avrebbe potuto
evitarmi di fare se solo avesse citato il numero delle foto in questione)
risulta che le immagini corrispondenti alla descrizione (astronauta con
bandiera e modulo lunare) sono la AS15-88-11863, 11864, 11865, 11866
(caricatore TT) e la AS15-92-12444, 12445, 12446, 12447, 12448, 12449, 12450,
12451 (caricatore OO).

Ma Grassia parla di una foto di Scott, il comandante, e la tuta del comandante
è riconoscibile grazie alla banda rossa sul casco, per cui possiamo escludere
le foto 11864, 11865, 11866, 12444, 12445, 12446, 12447 (che mostrano Irwin,
senza banda rossa sul casco). Restano quindi cinque foto candidate: 11863,
12448, 12449, 12450, 12451.

Eccole qui: vedete per caso in qualcuna di queste foto quel
*“profilo della collina che fa da sfondo a queste due foto ufficiali”*
che sarebbe
*“completamente diverso: in una copre tutto l’orizzonte e nell’altra circa
la metà”*? O semplicemente Grassia ha scritto una minchiata?

[![](https://blogger.googleusercontent.com/img/b/R29vZ2xl/AVvXsEhYdiw4Ad9aAdrtV3KLHgNnVr-PNnxu0-tDImfIgou6H3UGGOeGa7LuMrND1b3tNBw5xM-y8mfFTaLkuQUpqD22qQUM9gJnzGH5hEbBvCrdCHrzDYkQ3fBNGHskSXZRP0hg4gd0fm9R5TJmCMGNXJRi5HSXeHNXl8qqo8Xk8OYr4zCg9o3xCF_Cpg/s16000/AS15-88-11863HR.webp)](https://blogger.googleusercontent.com/img/b/R29vZ2xl/AVvXsEhYdiw4Ad9aAdrtV3KLHgNnVr-PNnxu0-tDImfIgou6H3UGGOeGa7LuMrND1b3tNBw5xM-y8mfFTaLkuQUpqD22qQUM9gJnzGH5hEbBvCrdCHrzDYkQ3fBNGHskSXZRP0hg4gd0fm9R5TJmCMGNXJRi5HSXeHNXl8qqo8Xk8OYr4zCg9o3xCF_Cpg/s2359/AS15-88-11863HR.webp)

11863.

[![](https://blogger.googleusercontent.com/img/b/R29vZ2xl/AVvXsEimm7qIxHrVEOncMVPuf21fdgqDekbC0W22U6bXYrbQJrR8RGlyNEDpcDh9rAooEsRv0-HfXqvfYMc_SEH3z3r06wrqbG-8HIdZXh3WI9m72jHJ8O0C-kJcuSXuBGh71IbeFPR_FWKxYxD0qHgMWRxe3InZczN98aTTptt0hnPBzov3q_4wbE7aiQ/s16000/AS15-92-12448HR.webp)](https://blogger.googleusercontent.com/img/b/R29vZ2xl/AVvXsEimm7qIxHrVEOncMVPuf21fdgqDekbC0W22U6bXYrbQJrR8RGlyNEDpcDh9rAooEsRv0-HfXqvfYMc_SEH3z3r06wrqbG-8HIdZXh3WI9m72jHJ8O0C-kJcuSXuBGh71IbeFPR_FWKxYxD0qHgMWRxe3InZczN98aTTptt0hnPBzov3q_4wbE7aiQ/s2350/AS15-92-12448HR.webp)

12448.

[![](https://blogger.googleusercontent.com/img/b/R29vZ2xl/AVvXsEh9EcjqEHhcpBTiFlgO3NR3TJ6hfetVoPvVw8qt1znbJQEoZwC75ka_oeOO8ap_i3TNECHR1I1pyCkfpLq7Lg-sXQ-1kDAG_cpoZ-i_t4USaDFH9ZQy3chE_Xkn7qhA9Q_GIc6rHN2bqv43R5JlpkhEubmDf1Lh-VY4VMp1OC8WGiD40oDIBF7rwQ/s16000/AS15-92-12449HR.webp)](https://blogger.googleusercontent.com/img/b/R29vZ2xl/AVvXsEh9EcjqEHhcpBTiFlgO3NR3TJ6hfetVoPvVw8qt1znbJQEoZwC75ka_oeOO8ap_i3TNECHR1I1pyCkfpLq7Lg-sXQ-1kDAG_cpoZ-i_t4USaDFH9ZQy3chE_Xkn7qhA9Q_GIc6rHN2bqv43R5JlpkhEubmDf1Lh-VY4VMp1OC8WGiD40oDIBF7rwQ/s2350/AS15-92-12449HR.webp)

12449.

[![](https://blogger.googleusercontent.com/img/b/R29vZ2xl/AVv...