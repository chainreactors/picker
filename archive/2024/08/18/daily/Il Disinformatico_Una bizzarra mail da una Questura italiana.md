---
title: Una bizzarra mail da una Questura italiana
url: http://attivissimo.blogspot.com/2024/08/una-bizzarra-mail-da-una-questura.html
source: Il Disinformatico
date: 2024-08-18
fetch_date: 2025-10-06T18:06:29.714593
---

# Una bizzarra mail da una Questura italiana

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2024/08/17

### Una bizzarra mail da una Questura italiana

[![](https://blogger.googleusercontent.com/img/b/R29vZ2xl/AVvXsEimh_8iIAMhMhgiCAlV03gtUu-kQ7WPcfImC1yFIkv_tykakik2dZ0MciQbWlg155qMY_RxcFQsXYxTrzTCRIBYOxi_z5kaQVW1la-EGsJBsEdN0LpAW_A3WGuA_OTWpY0i6LhGkCNvmuNBHYAvy6egmV3ksDTCmiE5cDgKjD93uiye2EFyae8c1Q/s320/scared-cat.jpg)](https://blogger.googleusercontent.com/img/b/R29vZ2xl/AVvXsEimh_8iIAMhMhgiCAlV03gtUu-kQ7WPcfImC1yFIkv_tykakik2dZ0MciQbWlg155qMY_RxcFQsXYxTrzTCRIBYOxi_z5kaQVW1la-EGsJBsEdN0LpAW_A3WGuA_OTWpY0i6LhGkCNvmuNBHYAvy6egmV3ksDTCmiE5cDgKjD93uiye2EFyae8c1Q/s424/scared-cat.jpg)

A metà giugno scorso ho ricevuto una mail molto strana: una richiesta di
informazioni apparentemente proveniente da una Questura italiana. La mail, non
certificata, è arrivata sulla mia normale casella Gmail. Da una Questura mi
sarei aspettato perlomeno una PEC. Per questo motivo, e per via del suo
contenuto, ho pensato che si trattasse di una burla o di un tentativo di
raggiro.

La mail, infatti, mi chiedeva di fornire le generalità complete, il luogo di
residenza e un recapito telefonico del direttore responsabile della testata
online *“Il Disinformatico”* e faceva il mio nome.

La motivazione, stando al testo della mail, era un mio articoletto di ottobre
2023,
[questo](https://attivissimo.blogspot.com/2023/10/marcello-foa.html): *“Marcello Foa dà una lezione di giornalismo. Ma alla rovescia”*, nel
quale avevo riferito concisamente la vicenda delle accuse infondate di Foa
all’amico e collega David Puente.

Foa, riprendendo un articolo di Giuseppe Vatinno su Affaritaliani.it, aveva
affermato molto pubblicamente che Puente non fosse iscritto all’Ordine dei
Giornalisti ([i dettagli sono qui](https://www.open.online/2023/10/07/autogol-odiatori-fact-checking-puente-ordine-giornalisti-fc/)) e quindi fosse vicedirettore abusivo di *Open*. Ma in realtà aveva
semplicemente cercato male nei registri dell’Ordine (nei quali Puente c’è
eccome) ed era saltato a una conclusione perlomeno azzardata.

Nella mail apparentemente proveniente dalla Questura, inoltre, mi si chiedeva
di specificare il luogo di inserimento online del mio articoletto.

Ho risposto dicendo che per qualunque richiesta di informazioni o
comunicazione di natura legale o confidenziale andava usata l’apposita PEC,
*paolo.attivissimo@pec.net*.

Con mia sorpresa, il giorno dopo mi è davvero arrivata una PEC dalla Questura
in questione, con lo stesso contenuto. Ho risposto, sempre via PEC, dando le
mie generalità e specificando di essere giornalista e residente in Svizzera e
che il luogo di inserimento online era il mio indirizzo di casa (presumendo
che intendessero il luogo in cui mi trovavo quando ho scritto l’articolo, non
l’ubicazione del server di Google che ospita l’articolo).

Qualche giorno dopo mi è arrivata un’altra PEC dalla stessa Questura, nella
quale mi si chiedeva di contattarla telefonicamente per ulteriori chiarimenti.
Cosa che ho fatto, ottenendo una conversazione piuttosto bizzarra.

Mi è stato chiesto se avevo un indirizzo o un domicilio in Italia. No, ho
risposto, abito in Svizzera, come ho scritto, e ci abito da vent’anni. Sono
anche diventato cittadino svizzero.

Ma almeno vengo qualche volta in Italia? Sì, ma come turista. Non ho
un’abitazione in Italia.

Ma non vado mai a Roma? A volte, ma non ho in programma di andarci se non ho
un ottimo motivo per farlo.

Ma davvero non ha una casa in Italia? Ehm, no, come ho già detto. Vivo in
Svizzera. Lavoro in Svizzera. I miei figli sono cresciuti in Svizzera. Sono
cittadino svizzero. Perché mai dovrei avere una casa in Italia?

Insomma, a quanto mi è parso di capire, tutte queste strane domande erano
mirate a vedere se era possibile eleggere un mio domicilio in Italia per
qualcosa che ha a che fare con quel mio breve resoconto, forse una presunta
diffamazione a mezzo stampa.

Staremo a vedere. Nel frattempo, volevo condividere con voi questo momento di
ordinaria burocrazia.

Pubblicazione iniziale:
[17.8.24](https://attivissimo.blogspot.com/2024/08/una-bizzarra-mail-da-una-questura.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/3529249506978126105 "Post per email")

Labels:
[Effetto Streisand](https://attivissimo.blogspot.com/search/label/Effetto%20Streisand),
[Giuseppe Vatinno](https://attivissimo.blogspot.com/search/label/Giuseppe%20Vatinno),
[Marcello Foa](https://attivissimo.blogspot.com/search/label/Marcello%20Foa)

#### Nessun commento:

[Posta un commento](https://www.blogger.com/comment/fullpage/post/7421441/3529249506978126105)

[Post più recente](https://attivissimo.blogspot.com/2024/08/podcast-rsi-google-blocca-ladblocker.html "Post più recente")

[Post più vecchio](https://attivissimo.blogspot.com/2024/08/podcast-rsi-emily-pellegrini.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/3529249506978126105/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
Malti
Nederlandse
Norske (Bokmål)
Polski
Português
Română
Русский
Slovenská jazyku
Slovenski jezik
Shqiptar
Српски језик
Svenska
Swahili
ไทย
Filipino
Türk
Українське
اردو
Việt
ייִדיש
中文 (简体字)
中文 (正體字)

![](https://blogger.googleusercontent.com/img/b/R29vZ2xl/AVvXsEhQ-_-OkaZJxWiZ8HkG3dGC9gbuPA1qB0VDZQ_nOM3eKADHVNjFHFpuxfv0jRYUqMFEy9I7T68WBC4RqG2fgk01IH3SXqiRjKw2b146wtndBtQV-IupobE5YcCFlmXWeIV8sQYgsw/s1600/Cattivissimo-by-francesco-lombardi-gianluigi-gatti.png)

Credit: Gianluigi Gatti

## Libri

[Luna? Sì, ci siamo andati!](http://luna1969.info)

[Moon Hoax: Debunked!](https://www.moonhoaxdebunked.com/)

[Almanacco dello Spazio](https://almanaccodellospazio.ch/)

[L’Efficercatore: uso avanzato dei motori di ricerca](https://efficercatore.blogspot.com/)

[Come diventare detective antibufala](https://www.generazioniconnesse.it/site/_file/documenti/Comunicazione/Fake_news/Dispensa_Docenti_decalogo_bastabufale.pdf) (guida commissionata da MIUR e Camera dei Deputati)

[Gli altri miei libri](https://attivissimo.blogspot.com/p/libri-pubblicati.html)

## Appuntamenti pubblici

[![](https://blogger.googleusercontent.com/img/b/R29vZ2xl/AVvXsEiwWo0VmlJW4KbR2KYCr10iEPHo1F2w37XMCsBe5YIHWIkZiTTkwcN6y_lIPVZN5bLGrtRczw_v5yBt1gR4s-sJkJ5lF9aXXgNJAF9TQ3LtGxygFpUy8zxCOOjP4YWq4t27h8HnIQ/s200/calendar-flat-icon-01-.jpg)](https://attivissimo.me/disinformaticalendario/prossimi/)

[Prossimi eventi pubblici](https://attivissimo.me/disinformaticalendario/prossimi/)

[Eventi pubblici passati](https://attivissimo.me/disinformaticalendario/archivio-appuntamenti-pubblici/)

## Visualizzazioni totali

## Versioni di questo blog

* [Per schermi grandi (con barra laterale)](http://attivissimo.blogspot.com/?m=0)
* [Per schermi piccoli](http://attivissimo.blogspot.com/?m=1)

## Feed RSS

![](https://resources.blogblog.com/img/widgets/arrow_dropdown.gif)
![](https://resources.blogblog.com/img/icon_feed12.png)
Post

[![](https://resources.blogblog.com/img/widgets/subscribe-netvibes.png)](https://www.netvibes.com/subscribe.php?url=https%3A%2F%2Fattivissimo.blogspot.com%2Ffeeds%2Fposts%2Fdefault)
[![](https://resources.blogblog.com/img/widgets/subscribe-yahoo.png)](https://add.my.ya...