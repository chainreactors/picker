---
title: Ransomware: lo stato attuale
url: https://www.ictsecuritymagazine.com/articoli/ransomware-lo-stato-attuale/
source: ICT Security Magazine
date: 2024-03-19
fetch_date: 2025-10-04T12:13:15.230337
---

# Ransomware: lo stato attuale

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/ransomware-lo-stato-attuale.jpg)

# Ransomware: lo stato attuale

A cura di:[Fabrizio Baiardi](#molongui-disabled-link)  Ore 18 Marzo 202418 Giugno 2024

Gli impatti degli attacchi ransomware sono ancora aumentati e nel 2022 vi sono state più di 2800 vittime, con un riscatto medio superiore ai 3 milioni di dollari US. Operando in modo estremamente opportunistico, le gang non sono interessate al tipo di azienda ma solo al riscatto che può pagare. Alcuni gruppi preferiscono attaccare organizzazioni con maggiori entrate, mentre altre preferiscono organizzazioni che operano in settori specifici dove si diffondono più velocemente informazioni sui danni delle intrusioni, spingendo così al pagamento del riscatto. Infine, alcune gang scelgono in base al tipo di dati che possono esfiltrare. Inoltre, si sono diffuse le double-extortion e sono cresciuti ecosistemi complessi in cui creatori di ransomware convivono con cyber criminali che, rispettivamente, penetrano inizialmente in un sistema, installano il ransomware o trattano il riscatto. Le gang interagiscono in mercati sul dark web. Attualmente, nessun ransomware attacca sistemi nei paesi della ex CSI.

### Il ransomware con un tocco umano

Oggigiorno, una intrusione ransomware è caratterizzata da quello che Microsoft ha definito human- operated ransomware. In pratica, ogni intrusione comprende alcune fasi: accesso iniziale, esplorazione del sistema e raccolta di informazioni, aumento dei privilegi dell’attaccante ed esecuzione del ransomware per criptare le informazioni.

L’accesso iniziale è la fase in cui l’attaccante entra nel sistema; l’esplorazione del sistema è quella in cui l’attaccante scopre i collegamenti tra i nodi, il sistema operativo e le applicazioni che ogni nodo esegue (e, quindi, le loro vulnerabilità). La fase di aumento dei privilegi sfrutta alcune di queste vulnerabilità per eseguire uno o più attacchi per controllare un account su alcuni nodi o diventare amministratore di una macchina.

Una o più fasi possono essere automatizzate, ad esempio usando una piattaforma d’attacco o uno scanner, ma nello human-operated ransomware il passaggio tra fasi non è automatizzato ed è guidato da umani che prendono decisioni in base a quanto scoprono nel sistema che stanno esplorando.

In passato, l’intrusione ransomware non era mirata ed era spesso semplice ed automatizzata, operava in modo opportunistico sui sistemi affetti dalle vulnerabilità che il malware poteva sfruttare o dagli utenti che cliccavano sui link contenuti in email di phishing. Era una strategia che si basava sui grandi numeri di intrusioni e quindi su singoli riscatti più bassi.

Attualmente, ogni gang utilizza strumenti e soluzioni diverse per i vari passi e quindi vi sono diversi livelli di automazione; ma il passaggio fra i vari passi è comunque guidato dalla esplorazione del sistema. In questa fase, gli attaccanti possono scoprire e poi criptare ed esfiltrare i dati più preziosi, aumentando l’importo del riscatto richiesto. È ovvio che in questo modo gli attaccanti possono non solo raccogliere informazioni ma anche essere persistenti, ovvero continuare a rimanere nel sistema. La persistenza permette di monetizzare ripetutamente la stessa intrusione, utilizzando anche più varianti di un medesimo ransomware. Ciò offre poche garanzie che gli attaccanti lasceranno il sistema dopo il pagamento del riscatto.

Una intrusione human-operated è sempre più simile a una intrusione classica: con l’unica fondamentale, ma ovvia, differenza che chi paga è sempre il proprietario del sistema. Negli attacchi human-operated ransomware, il tocco umano permette di variare sia gli obiettivi che le tecniche e gli strumenti utilizzati, in base alle opportunità scoperte dagli attaccanti nel sistema. La raccolta di informazioni permette di profilare l’organizzazione e di scegliere cosa criptare, cosa esfiltrare e il riscatto da chiedere. Spesso gli attaccanti utilizzano i dati raccolti per invalidare i controlli di sicurezza presenti e per verificare l’efficacia del loro malware “in produzione”, cioè nell’ambiente del loro bersaglio. Se alcuni moduli del malware vengono rilevati e bloccati da uno strumento di sicurezza, gli attaccanti possono acquisire sui mercati e utilizzare una versione diversa, modificando il payload. Gli attaccanti possono anche manipolare gli strumenti di sicurezza per sfruttare gli elevati privilegi di questi strumenti. Ad esempio, in alcune intrusioni gli attaccanti hanno usato ai loro fini i privilegi di strumenti di endpoint detection and response. Paradossalmente, anche la rilevazione di alcuni attacchi da parte degli strumenti di difesa può giocare a favore degli attaccanti dando ai difensori, e.g. al Security Operation Center, un falso senso di sicurezza circa il fatto che le soluzioni esistenti stanno funzionando.

Nonostante la diffusione dello human-operated ransomware, alcuni gruppi hacker preferiscono comunque soluzioni a maggiore automazione che, ad esempio, si diffondono sfruttando le risorse condivise tra i vari nodi di un sistema e riducono a poche ore il tempo dall’accesso iniziale all’encryption.

Come sempre, una delle ragioni a favore dell’automazione è l’aumento di redditività.

### Ricatti se...