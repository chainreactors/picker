---
title: Strategie per la gestione degli incidenti di sicurezza informatica
url: https://www.ictsecuritymagazine.com/notizie/incidenti-sicurezza-informatica/
source: ICT Security Magazine
date: 2025-04-30
fetch_date: 2025-10-06T22:07:12.886158
---

# Strategie per la gestione degli incidenti di sicurezza informatica

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![gestione efficace degli incidenti di sicurezza informatica: pianificazione, ruoli, comunicazione e analisi post-incidente per proteggere i sistemi aziendali dalle minacce cyber](https://www.ictsecuritymagazine.com/wp-content/uploads/untitled-design-6_lAVq3Qur.png)

# Strategie per la gestione degli incidenti di sicurezza informatica

A cura di:[Redazione](#molongui-disabled-link)  Ore 29 Aprile 202523 Aprile 2025

Nel contesto digitale attuale, caratterizzato da un aumento costante delle minacce informatiche, le organizzazioni devono adottare un approccio proattivo e strutturato per affrontare gli incidenti di sicurezza informatica. Che si tratti di un attacco **ransomware**, di una **violazione dei dati** o di **un accesso non autorizzato**, la capacità di rispondere in modo tempestivo ed efficace può fare la differenza tra un problema gestibile e una crisi devastante.

Una strategia solida per la gestione degli incidenti non si limita alla semplice reazione. Inizia molto prima dell’incidente, con la pianificazione e la preparazione, e prosegue ben oltre la risoluzione immediata dell’emergenza, includendo analisi, apprendimento e miglioramento continuo. In questo articolo, esploreremo i principali aspetti di una conduzione efficace degli eventi di sicurezza informatica, suddivisi in quattro aree chiave.

## **Piano di risposta agli incidenti di sicurezza informatica: elementi essenziali**

Un Cyber incident è un evento che comporta la violazione di riservatezza, integrità o disponibilità di dati e sistemi. Questo può variare dal malware che rallenta i processi aziendali fino a una violazione dei dati che coinvolge informazioni sensibili.

Gli incidenti di sicurezza informatica possono essere classificati in diverse categorie:

* **Malware**: software dannoso che può compromettere i sistemi.
* **Data Breach**: violazione di dati in cui informazioni sensibili vengono accedute oppure esposte in modo non autorizzato.
* **DDoS (Distributed Denial of Service)**: attacco che compromette i server e i servizi sovraccaricandoli di traffico non desiderato.
* **Accessi non autorizzati**: situazioni in cui si verifica un accesso ai sistemi senza autorizzazione.

L’articolo 23 della **direttiva 2022/2555 (NIS2)** stabilisce che gli incidenti significativi, ovvero quelli che possono causare danni economici, commerciali, alla persona o interrompere i servizi aziendali, devono essere segnalati alle autorità competenti attraverso i **CSIRT nazionali**, che sono i team responsabili della gestione degli eventi di sicurezza informatica.

Inoltre, il [regolamento **2024/2690**](https://eur-lex.europa.eu/legal-content/IT/ALL/?uri=CELEX:32024R2690) definisce quali incidenti possano essere considerati significativi, nonché altre tipologie degli stessi, rilevanti per l’applicazione della Direttiva NIS2.

La gestione degli eventi informatici riveste un ruolo sempre più capillare per garantire la protezione delle informazioni e assicurare la continuità operativa. Tali eventi, infatti, possono causare gravi conseguenze, tra cui la perdita di dati, l’interruzione temporanea dei servizi e la compromissione o diffusione non autorizzata di informazioni riservate. In scenari più critici, possono anche comportare responsabilità legali e sanzioni legate alla violazione della normativa sulla protezione dei dati personali di terzi.

Un piano di risposta agli incidenti è il **cuore** di ogni strategia di gestione degli attacchi informatici. Possiamo dire che un piano di incident response è è **l’insieme di processi, strumenti e metodologie adottati per rilevare e** gestire un incidente di sicurezza informatica nel modo più efficace possibile, **con l’obiettivo di annullarne o ridurne al minimo le conseguenze.** Senza una guida chiara e dettagliata, anche il team più competente rischia di trovarsi impreparato di fronte a una crisi. Il piano quindi deve essere strutturato, documentato e regolarmente aggiornato per riflettere l’evoluzione delle minacce e delle tecnologie.

Tra gli elementi fondamentali di un piano efficace, vi è **l’identificazione chiara degli scenari di rischio**. Ogni organizzazione deve comprendere quali sono gli asset critici, quali vulnerabilità possono essere sfruttate e quali minacce sono più probabili in base al proprio settore e alla propria infrastruttura. Questo tipo di valutazione preliminare consente di creare una mappa dei potenziali scenari di attacco e di preparare risposte specifiche per ciascuno di essi.

Un altro pilastro del piano riguarda le **fasi operative** che verranno approfondite più avanti: identificazione, contenimento, eradicazione, recupero e, infine, l’analisi post-incidente. Ogni fase deve essere dettagliata in termini di azioni da intraprendere, strumenti da utilizzare, obiettivi da raggiungere e tempi di reazione. La chiarezza operativa riduce le incertezze nei momenti di emergenza e permette al team di agire con decisione.

Durante la fase di identificazione e valutazione iniziale, è fondamentale rilevare e valutare rapidamente i Cyber incidents per identificare la portata del problema e prepararsi per gli step successivi del piano di risposta.

In particolare, occorrerà procedere con:

**Riconoscimento degli indicatori di compromissione (IoC):** Identificare IoC, come acces...