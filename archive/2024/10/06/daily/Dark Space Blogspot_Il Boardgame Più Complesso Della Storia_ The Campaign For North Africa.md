---
title: Il Boardgame Più Complesso Della Storia: The Campaign For North Africa
url: http://darkwhite666.blogspot.com/2024/10/il-boardgame-piu-complesso-della-storia.html
source: Dark Space Blogspot
date: 2024-10-06
fetch_date: 2025-10-06T18:51:36.983790
---

# Il Boardgame Più Complesso Della Storia: The Campaign For North Africa

## Visualizzazioni Totali

[![Dark Space Blogspot](https://blogger.googleusercontent.com/img/b/R29vZ2xl/AVvXsEiZgt0RUZjHgbkLsu7CbFNAiyAMd0qvDL2fubvcBv5c6R04keICe8K0ig6oXxzqa6519xC3S7eBHP3_F60rvo_NqafkHR83xyZwscmsQgwCw_EPQpiDWkgarGw08kUDwteX-zWL_I_uP1w/s1600/ask-fm.png)](https://darkwhite666.blogspot.com/)

TRA I PRIMI IN ITALIA A PARLARE DI BITCOIN (DAL 2012!): PER ESSERE SEMPRE AGGIORNATI SULLE NOVITA' TECNOLOGICHE DEL WEB SEGUITE LA PAGINA FACEBOOK (LINK A SINISTRA)

## domenica 6 ottobre 2024

### Il Boardgame Più Complesso Della Storia: The Campaign For North Africa

[![](https://blogger.googleusercontent.com/img/b/R29vZ2xl/AVvXsEgrX7r53W3aKQAsfZ0thjKVzyA9iHVIipo-L4IFAwpRlXnSmvKuNZ2Yu80ecX99lZbc19axsJGlL7cJSgPyPKFKaCm8hnBiDMiq4EP93tzqentyKwjmZhE5QjWJ3kaL5l6uGUSM5-aEtgzv62rLYoh43EMlgVXH_nH2DidOR6uiMFETW1rjexI50Nll-A8/w400-h234/1_UwF2NQBNCOpcG9UCB9sfAQ.jpg)](https://blogger.googleusercontent.com/img/b/R29vZ2xl/AVvXsEgrX7r53W3aKQAsfZ0thjKVzyA9iHVIipo-L4IFAwpRlXnSmvKuNZ2Yu80ecX99lZbc19axsJGlL7cJSgPyPKFKaCm8hnBiDMiq4EP93tzqentyKwjmZhE5QjWJ3kaL5l6uGUSM5-aEtgzv62rLYoh43EMlgVXH_nH2DidOR6uiMFETW1rjexI50Nll-A8/s1200/1_UwF2NQBNCOpcG9UCB9sfAQ.jpg)

Nonostante si era già fatto un **[articolo sui boardgames e sulla loro influenza su RPC e videogame](https://darkwhite666.blogspot.com/2024/08/cosa-sono-i-boardgame-e-linfluenza-su.html)**, un capitolo a parte lo merita il wargame "**The Campaign for North Africa**" che è uno dei giochi da tavolo più famosi della storia per la sua complessità estrema e le sue dimensioni monumentali. Il gioco è stato progettato da Richard Berg e pubblicato da SPI (Simulations Publications, Inc.) nel 1979, Berg è noto per la complessità dei suoi giochi, anche se questo li batte tutti per distacco. In realtà questo boardgame è noto più per la sua complessità e per l'alone che lo circonda che per "fluidità" di gioco (un boardgame dovrebbe far divertire, no?). Il gioco è noto per essere estremamente dettagliato, lungo e complesso. Sebbene nominalmente sia un gioco per 2 giocatori, le regole raccomandano 10 giocatori divisi in 2 squadre da 5 persone, ciascuna squadra composta da un comandante generale, un comandante logistico, un comandante dell'area posteriore, un comandante aereo e un comandante di prima linea. Il gioco completo della campagna dura 100 turni, ogni turno rappresenta una settimana di gioco. Sono inclusi diversi minigame che sono comunque molto lunghi rispetto ad altri wargame. Ci sono 1800 pedine e 3 libri che spiegano le regole del gioco.

LUNGHEZZA INFINITA

Una campagna completa può durare fino a 1500 ore di gioco. Ciò significa che, giocando per 4 ore al giorno, impiegheresti circa 1 anno per completarlo!  "The Campaign for North Africa" è famoso per il livello di dettaglio che cerca di simulare. Per esempio, il gioco tiene conto del consumo di carburante, della manutenzione dei veicoli e persino dell'evaporazione dell'acqua nel deserto. La simulazione è talmente vicina alla realtà (e forse estrema da questo punto di vista) che ad esempio c'è la necessità di rifornire le truppe italiane di pasta, poiché storicamente la dieta italiana era differente da quella degli altri eserciti. La logistica è una parte cruciale del gioco. Le squadre devono gestire le risorse, come cibo, acqua e carburante, in modo molto dettagliato. Un errore nella gestione logistica può portare alla sconfitta molto più rapidamente di una battaglia persa.

La mappa di gioco è enorme: consiste in 10 fogli di mappa che, se stesi, coprono una superficie di circa 3 metri per 1 metro. È uno dei giochi da tavolo più grandi mai realizzati.

[![](https://blogger.googleusercontent.com/img/b/R29vZ2xl/AVvXsEhWDnq7ilIvzcofPga5SsF6g0TIaZ4eliKfDiIL560IZaqYVZKeSfJW5_AResmQ7kwjYnXkULYDK-fRVpLRU1gbX0gVptaHLxHrOQAaNSnh41C8_mlphNMxevXQADHiIJLVonUQNw8-79vLu7RFAicjTDh0QdKV9Nw9mo1I9hZZYlxwXpK059mmig6euxg/w400-h300/15497-camp001.jpg)](https://blogger.googleusercontent.com/img/b/R29vZ2xl/AVvXsEhWDnq7ilIvzcofPga5SsF6g0TIaZ4eliKfDiIL560IZaqYVZKeSfJW5_AResmQ7kwjYnXkULYDK-fRVpLRU1gbX0gVptaHLxHrOQAaNSnh41C8_mlphNMxevXQADHiIJLVonUQNw8-79vLu7RFAicjTDh0QdKV9Nw9mo1I9hZZYlxwXpK059mmig6euxg/s1600/15497-camp001.jpg)

Il gioco è pensato per essere giocato da due squadre, ognuna composta da 5 persone, per un totale di 10 giocatori. Ogni giocatore ha un ruolo specifico, come logistica, aviazione o artiglieria, rendendo il coordinamento tra i membri della squadra fondamentale. Il gioco è diventato un'icona nella comunità dei wargamer non solo per la sua difficoltà, ma anche come una sorta di sfida per i più hardcore. È spesso citato come esempio di gioco che va oltre il limite della complessità possibile/accettabile per un gioco da tavolo. Vediamo i particolari più nel dettaglio.

EVAPORAZIONE DELL'ACQUA

Il gioco tiene conto del tasso di evaporazione dell'acqua nel deserto. Questo significa che non solo devi rifornire le truppe con acqua, ma devi anche calcolare quanto di quell'acqua evaporerà durante il trasporto! L'evaporazione varia in base alla distanza e al tipo di contenitore utilizzato, aggiungendo un livello di complessità che mai si era visto prima.

PASTA PER LE TRUPPE ITALIANE

Uno dei dettagli più famosi riguarda le truppe italiane. Nel gioco, le truppe italiane richiedono più acqua rispetto agli altri eserciti perché devono cucinare la pasta. Se non si fa ciò, l'efficienza dell'esercito diminuisce. Questo dettaglio aggiunge un ulteriore strato di complessità alla gestione delle risorse, sottolineando l'attenzione maniacale per i dettagli storici.

LOGISTICA

La logistica è uno degli aspetti più complessi del gioco. Ogni tipo di rifornimento (carburante, munizioni, cibo, pezzi di ricambio) deve essere tracciato e gestito separatamente. Le unità possono diventare inefficaci se non ricevono regolarmente rifornimenti adeguati, e il movimento delle truppe è strettamente legato alla disponibilità di carburante. Ovviamente in base alla temperatura, una parte di questi rifornimenti, se liquidi, possono evaporare. Non basta rifornire i carri armati con carburante: bisogna assicurarsi che il tipo di combustibile sia corretto. Carri armati britannici e tedeschi, ad esempio, utilizzano miscele di combustibile differenti e la logistica deve tenerne conto.

MANUTENZIONE VEICOLI ED USURA

I veicoli non solo consumano carburante ma richiedono anche manutenzione regolare. Molto importante è l'usura e la necessità di pezzi di ricambio, altrimenti rischi di vedere i tuoi mezzi bloccati nel deserto senza poterli utilizzare. Anche il tipo di terreno può influenzare il tasso di usura dei veicoli. In particolare, la manutenzione degli aerei è simulata in modo incredibilmente dettagliato. Gli aerei non solo devono essere riforniti di carburante e munizioni, ma richiedono anche manutenzione costante. Il gioco tiene traccia di ore di volo e degrado degli aerei, e se non si dedica abbastanza risorse alla manutenzione, gli aerei possono diventare inutilizzabili. Ogni aereo ha un suo specifico bisogno di manutenzione in base al modello. Esiste un sistema complesso per determinare se un veicolo può essere riparato sul campo o se deve essere inviato in un'officina di riparazione. Questo sistema include regole per la disponibilità di pezzi di ricambio e la competenza delle squadre di riparazione.

DIVERSITA' DI VEICOLI E TERRENI

Le truppe e i veicoli hanno diverse velocità di movimento a seconda del terreno (rocce, dune, sabbia, etc), del carico e delle condizioni meteorologiche. Devi calcolare queste velocità per coordinare gli attacchi e i movimenti strategici. Un errore in questi calcoli può significare che le tue truppe arrivano troppo tardi o sono esposte al fuoco nemico.

CONDIZIONI METEOREOLOGICHE

Le condizioni meteorologiche e i venti del deserto sono simulati con grande dettaglio. Il vento può influenzare la visibilità e l'efficacia delle armi, mentre tempeste di sabbia possono bloccare completamente le tue truppe.

MORALE

Il morale delle truppe è un altro aspetto dettagliato e può essere i...