---
title: Gli attori della minaccia ransomware
url: https://www.ictsecuritymagazine.com/articoli/minaccia-ransomware/
source: ICT Security Magazine
date: 2025-02-18
fetch_date: 2025-10-06T20:47:38.232355
---

# Gli attori della minaccia ransomware

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Attacchi ransomware e threat actors](https://www.ictsecuritymagazine.com/wp-content/uploads/untitled-design-2_9oqnceuU.png)

# Gli attori della minaccia ransomware

A cura di:[Pasquale Digregorio, Chiara Ferretti e Daniele Filoscia](#molongui-disabled-link)  Ore 17 Febbraio 202517 Febbraio 2025

*A cura di Pasquale Digregorio, Chiara Ferretti e Daniele Filoscia – CERT Banca d’Italia* [[1]](#_ftn1)

Gli attacchi *ransomware* sono in continua evoluzione e rappresentano uno strumento funzionale al perseguimento degli obiettivi di un crescente numero di attori della minaccia cyber che si specializzano nello sviluppo e nell’utilizzo di specifiche tattiche, tecniche e procedure, oppure fanno ricorso a servizi resi disponibili da terze parti in cambio di un corrispettivo in denaro.

*Ransomware*[[2]](#_ftn2) è un termine che deriva dalla sincrasi delle parole *malware*[[3]](#_ftn3) e *ransom* (riscatto) e fa riferimento all’utilizzo di codice malevolo per condurre attacchi cyber con finalità estorsiva. Originariamente l’estorsione si basava esclusivamente sulla cifratura dei dati della vittima per renderli indisponibili e sulla conseguente richiesta del pagamento di un riscatto, per l’ottenimento della chiave crittografica necessaria per decifrarli. Attualmente il termine ha assunto un’accezione più ampia, includendo anche altri tipi di *cyber extortion* basati, ad esempio, sulla compromissione della disponibilità dei sistemi e servizi ICT e della riservatezza dei dati[[4]](#_ftn4).

## Ransomware: i principali threat actor

Gli attacchi *ransomware* nascono e si evolvono come strumento utilizzato dalla criminalità per l’ottenimento di guadagni illeciti. Tuttavia nel tempo anche altre tipologie di attori della minaccia cyber, come ad esempio gli *hacktivist* e organismi statuali (*nation-state*), hanno iniziato ad impiegare attacchi *ransomware* con finalità diverse, sfruttandone le capacità estorsive e/o distruttive.

Con l’intento di poter qualificare i più importanti attori della minaccia *ransomware*, in Tabella 1 si riportano le principali categorie di *threat actor*, classificate in base a intento e capacità.

|  |  |  |
| --- | --- | --- |
|  | Categoria | Descrizione |
| ![](https://www.ictsecuritymagazine.com/wp-content/uploads/eeee.png) | *Insider threat* | Dipendenti o *contractor* che, utilizzando autorizzazioni e conoscenze aziendali, impiegano impropriamente informazioni o sistemi informatici dell’organizzazione per cui lavorano al fine di arrecarvi danno o per un vantaggio personale |
| ![](https://www.ictsecuritymagazine.com/wp-content/uploads/mm.png) | *Cyber-terrorist* | Gruppi o singoli terroristi in grado di sfruttare le opportunità offerte dal cyberspazio con la finalità di fare propaganda, proselitismo, radicalizzazione e/o per la diffusione del terrore attraverso la minaccia o l’interruzione di servizi critici mediante attacchi cyber |
| ![](https://www.ictsecuritymagazine.com/wp-content/uploads/mk.png) | *Hacktivist* | Gruppi o singoli attivisti che organizzano e conducono attacchi cyber con movente ideologico e principalmente con finalità dimostrativa |
| ![](https://www.ictsecuritymagazine.com/wp-content/uploads/f.png) | *Cyber-criminal* | Criminali che, attraverso l’utilizzo abusivo di sistemi informatici o telematici, perpetrano azioni di matrice criminale con il fine di ottenere un vantaggio economico |
| ![](https://www.ictsecuritymagazine.com/wp-content/uploads/dd.png) | *State-sponsored* | Soggetti dotati di elevate capacità che conducono azioni illecite nel cyberspazio per conto e negli interessi di uno Stato, che li sostiene e/o finanzia |
| ![](https://www.ictsecuritymagazine.com/wp-content/uploads/dddu.png) | *Nation-state* | Individui appartenenti ad apparati statuali in grado di organizzare e condurre *cyber operation* di tipo offensivo nell’interesse nazionale, sotto l’egida del proprio vertice politico |

*Tabella 1 – Tassonomia delle principali categorie degli attori della minaccia cyber*

L’individuazione e la profilazione degli attori della minaccia *ransomware* è un’attività particolarmente complessa che risente delle difficoltà connesse con il problema dell’attribuzione, ovvero l’individuazione a posteriori dell’autore di un attacco cyber.

Questa attività presenta diversi fattori critici, come ad esempio:

(a) la limitatezza e la volatilità delle evidenze digitali disponibili ex post,

(b) la transnazionalità del dominio cyber,

(c) l’utilizzo da parte degli attaccanti di tecniche di anonimizzazione, offuscamento e *anti-forensics*.

Inoltre, le caratteristiche del cyber-spazio consentono a *threat actor* con adeguate capacità di porre in essere strategie per dissimulare l’origine degli attacchi, come ad esempio l’ingaggio di terze parti per la conduzione di *cyber-operation* (*proxy warfare*[[5]](#_ftn5)) o l’adozione di tecniche di disinformazione e operazioni volte a far ricadere la paternità dell’attacco verso altri *threat actor* (*false flag operation*[[6]](#_ftn6)).

A queste si affiancano le difficoltà di tipo tecnico e giuridico che consentono anche a *threat actor nation-state* di perseguire i propri obiettivi strategici conducendo attività ostili a bassa intensità, attraverso attacchi cyber considerabili sotto la soglia del conflitto arma...