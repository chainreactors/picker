---
title: Come funziona Beyond, il database finito al centro dell'inchiesta sui dossier
url: https://www.wired.it/article/beyond-piattaforma-dossier-equalize-come-funziona-dati/
source: Instapaper: Unread
date: 2024-11-01
fetch_date: 2025-10-06T19:22:55.904182
---

# Come funziona Beyond, il database finito al centro dell'inchiesta sui dossier

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Come funziona Beyond, il database finito al centro dell'inchiesta sui dossier

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Luca Zorloni](/author/lzorloni/)

L'indagine

30.10.2024

# Come funziona Beyond, il database finito al centro dell'inchiesta sui dossier

È la piattaforma sviluppata dalla società milanese Equalize. Lanciata sul mercato con un investimento di 140mila euro, offre report e un sistema di analisi dei risultati “a semaforo”

![Il Duomo di Milano](https://media-assets.wired.it/photos/672251f731a0a1ce61a1baed/16:9/w_2560%2Cc_limit/Progetto%2520senza%2520titolo%2520(53).png)

Il Duomo di MilanoSimone Simone/Getty Images/Canva

È il 12 ottobre 2022. Nella sede della società di investigazione **Equalize l'informatico Samuele Calamucci e [l'ex poliziotto Carmine Gallo](https://www.wired.it/article/carmine-gallo-poliziotto-reggiani-sgrena-equalize-banche-dati)** parlano di **Beyond**. Ossia della piattaforma per l'aggregazione di informazioni sensibili da fonti aperte e **banche dati finita al centro dell'inchiesta della Procura di Milano** per [presunti dossieraggi e accessi abusivi a database delle forze dell'ordine](https://www.wired.it/article/sdi-sistema-indagine-ministero-interno-database), per i quali sono indagate a vario titolo 51 persone, tra cui gli stessi Calamucci e Gallo.

I due si sarebbero incontrati nei centralissimi uffici di via Pattari 6, a Milano, alle spalle del Duomo, per discutere di quello che gli inquirenti ritengono uno snodo chiave dell'indagine. Ossia il fatto che, si legge nella richiesta di applicazione delle misure cautelari, che “*il gruppo ha ormai la possibilità di accedere direttamente (sempre abusivamente e illecitamente s'intende) alla banca dati Sdi, senza cioè ricorrere al supporto di qualche funzionario pubblico infedele*”. **Sdi è il Sistema di indagine**, un **database interforze gestito dal ministero dell'Interno** in cui confluiscono informazioni di vario tipo da denunce e indagini. Per esempio, un investigatore può controllare se una persona fermata per un controllo ha precedenti penali. O incrociare la targa di un'auto con quella dei veicoli rubati. Secondo la tesi dell'inchiesta, coordinata dal pubblico ministero Francesco De Tommasi, con l'aggiunto Alessandra Dolci e il procuratore Marcello Viola, Equalize avrebbe **prodotto dossier includendo anche dati** ottenuti in maniera illecita e mascherate ai clienti.

Torniamo al 12 ottobre, quando Gallo e Calamucci **pianificano il lancio di Beyond**. E dei primi contratti da portare a bordo. I nomi che fanno sono quelli di Banca Profilo, istituto di credito milanese; Municipia, che fa riscossione tributi per gli enti locali; l'astigiana Secursat, che installa impianti elettronici. Le tre aziende sono estranee all'inchiesta. Da quanto emerge dalle carte Calamucci spiega a Gallo che **per Beyond avrebbe predisposto “*tre tipi di abbonamento*”**, “*con uno base da 10mila* [euro, ndr]". In un altro passaggio della conversazione l'informatico fa i conti sulla produzione dei singoli report e sull'utile che si può trarne. Fa l'esempio di un prodotto venduto a “*200*” (verosimilmente, euro), spiegando che i costi vivi, compresa l'assistenza clienti, è di 70 e che dunque “*rimangono 130 di euro di utile*”. Nel caso di Banca Profilo, per esempio, nelle carte si legge che l'offerta è di 15mila euro per 50 report, con un guadagno netto, afferma Calamucci, di 6.200 euro.

[Dal racconto che emerge dalle carte dell'inchiesta](https://www.wired.it/article/agenzia-per-la-cybersicurezza-nazionale-equalize-inchiesta-calamucci-milano/), **a Beyond si accede fisicamente come amministratore di rete** da un solo computer dell'ufficio. La piattaforma si appoggia a sua volta su **cinque database e su tre server,** a Milano, Londra e in Lituania, che le autorità dicono di aver sequestrato. I due discutono anche del monitoraggio degli accessi. Nell'ordinanza si legge che Calamucci spiega che “*ogni giorno c'arriva il report… quante persone hanno visitato il sito, chi si è collegato, da dove, con quale computer che browser usa*”. Di fatto, questo **consentirebbe a Equalize di fare una profilazione della clientela.** Sapere chi entra e cosa cerca. Un aspetto a cui sarebbe molto interessato Gallo, secondo gli inquirenti.

![article image](https://media-assets.wired.it/photos/615da627b217d49ff6a16db3/master/w_775%2Cc_limit/wired_placeholder_dummy.png)

[WiredLeaks, come mandarci una segnalazione anonima](/internet/web/2021/02/15/wiredleaks-come-fare-segnalazioni-anonime/)

Conosci altri casi di database sensibili accessibili anche a chi non è autorizzato? Inviaci una segnalazione anonima

## I costi del lancio

**Lanciare Beyond sul mercato costa 140mila euro** all'azienda, tra servizi, rete, software e hardware. Si spiega così perché, nel [bilancio 2023](https://www.wired.it/article/equalize-societa-dossier-pazzali-gallo) di Equalize (società posseduta per la maggioranza dal [presidente di Fondazione Fiera Milano, Enrico Pazzali,](https://www.wired.it/article/enrico-pazzali-equalize-inchiesta-procura-milano) e in minoranza da Gallo), **aumenti sensibilmente l'ammortamento delle immobilizzazioni immateriali**, procedimento contabile che spalma a bilancio il costo di un investimento pluriennale su più esercizi, e che in questo fa riferimento a beni “intangibili”, come software, spese per la ricerca e lo sviluppo, diritti su brevetti o su ampliamenti di impianti. Si passa dai 1.445 euro del 2022 a 39.828 euro a fine 2023. Secondo quanto emerge dalla conversazione intercettata, con **i primi 30mila euro investito il gruppo ha portato Beyond** (prima chiamata Rimad e poi ribattezzata per volere di Pazzali, secondo quanto raccontano Calamucci e Gallo) a un **milione di report al giorno**. Le prospettive, per i due interlocutori, sembrano allettanti, perché la “scalabilità" della piattaforma consente di aumentare il guadagno per singolo report. Nel 2023 la società ha fatturato 1,9 milioni di euro, con un utile di 684mila euro. A tendere si vorrebbe anche registrare il marchio.

Inoltre, nella versione per gli abbonati, **Beyond offre report che non comprendono direttamente informazioni** ricavate dagli accessi allo Sdi. Ma, scrivono gli inquirenti, si prevede l'opzione, “*nel caso in cui il report sia positivo (e cioè se a carico del soggetto investigato siano presenti notizie pregiudizievoli, che il gruppo di Equalize ovviamente sa essere tratte dal Sistema informativo interforze), di **richiedere, a un costo maggiore, cliccando su un apposito comando,** un approfondimento e in tal modo conoscere natura e contenuto di quelle informazioni le quali, qualora si opti per tale scelta, vengono fornite in una forma che non ne sveli l'origine illecita ma le riconduca apparentemente a fonti lecite*”.

![Il sistema di risultati a semaforo di Beyond](https://media-assets.wired.it/photos/67224f9bc9480753fd271092/master/w_1600%2Cc_limit/Screenshot%25202024-10-30%2520alle%252015.59.15.png)

Il sistema di risultati "a semaforo" di BeyondOrdinanza Procura di Milano

## Il sistema “a semaforo”

Il gruppo avrebbe avuto accesso ai **database dell'Automobile club Italia (Aci), dell'Agenzia delle entrate (Serpico), dell'Istat.** E poi lo Sdi, da cui avrebbero potuto importare interi fascicoli e navigare a vari livelli: arma, delitti denunciati, delitti denunciati, controlli del t...