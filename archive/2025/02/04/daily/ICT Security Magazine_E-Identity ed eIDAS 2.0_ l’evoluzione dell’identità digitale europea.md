---
title: E-Identity ed eIDAS 2.0: l’evoluzione dell’identità digitale europea
url: https://www.ictsecuritymagazine.com/notizie/e-identity-e-eidas-2-0/
source: ICT Security Magazine
date: 2025-02-04
fetch_date: 2025-10-06T20:47:37.007919
---

# E-Identity ed eIDAS 2.0: l’evoluzione dell’identità digitale europea

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![eIDAS 2.0 E-identity identità digitale](https://www.ictsecuritymagazine.com/wp-content/uploads/e-identity_identita-digitale.jpg)

# E-Identity ed eIDAS 2.0: l’evoluzione dell’identità digitale europea

A cura di:[Redazione](#molongui-disabled-link)  Ore 3 Febbraio 2025

Con l’introduzione del regolamento eIDAS 2.0, l’Unione Europea sta ridefinendo il futuro della E-Identity, aprendo nuove frontiere per un’identità digitale più sicura, interoperabile ed efficiente a livello continentale.

L’identità digitale gioca un ruolo sempre più cruciale nel mondo interconnesso di oggi. Con l’adozione del regolamento (UE) n. **1183/2024** denominato **eIDAS 2.0**, l’Unione Europea si propone di evolvere e ridefinire l’intero ecosistema della stessa, introducendo innovazioni che promettono infatti di migliorare la sicurezza, l’interoperabilità e l’efficienza dei servizi fiduciari. Questo articolo, si propone quindi di analizzare e approfondire, le caratteristiche chiave del nuovo regolamento europeo, le sue implicazioni con riguardo ai vari attori coinvolti e le sfide che accompagneranno la sua applicazione.

## **E-Identity: Caratteristiche e innovazioni**

Quando si parla di eIDAS 2.0 ci si riferisce quindi alla proposta di modifica del Regolamento (UE) n. **910/2014**. La proposta di revisione è stata adottata dalla Commissione Europea per affrontare appunto i limiti della precedente versione 1.0 e per rispondere alle nuove esigenze di un mercato sempre più digitalizzato. Esaminiamo allora nel dettaglio le sue principali innovazioni:

1. #### **Evoluzione da 1.0 a 2.0 e introduzione dell’European Digital Identity Wallet (EDIW)**

La versione passata, si concentrava sulla creazione di un quadro giuridico che permettesse il riconoscimento reciproco delle identità digitali tra gli Stati membri. Tuttavia, nonostante alcuni successi, ha incontrato diverse criticità tra cui: frammentazione delle soluzioni nazionali, scarsa interoperabilità, e una limitata adozione da parte di cittadini e imprese.

Con la versione 2.0, la più importante innovazione introdotta dall’Unione Europea è costituita dall’**European Digital Identity Wallet (EDIW)**, un portafoglio digitale che permetterà ai cittadini europei di:

* Autenticarsi e accedere a servizi pubblici e privati in tutta l’UE.
* Conservare e condividere **attributi qualificati** in modo sicuro e controllato.
* Effettuare transazioni elettroniche avanzate, come la firma di documenti digitali, direttamente dal portafoglio.

Più precisamente si tratta di uno strumento, di una forma di E-Identity che sarà riconosciuta e utilizzabile non solo entro i confini nazionali, ma anche in tutti i Paesi dell’Unione Europea, i quali saranno tenuti a garantirne il riconoscimento. Il portafoglio digitale europeo fungerà da contenitore della E-Identity, suddiviso in sezioni simili alle tasche di un portafoglio tradizionale, dove potranno essere archiviati tutti i documenti digitali verificati o verificabili ed assumerà la forma di un’applicazione digitale.

L’obiettivo appare duplice: semplificare l’accesso ai servizi digitali in tutta Europa e garantire una maggiore autonomia e controllo dei cittadini sui propri dati.

2. #### **eIDAS 2.0: Implementazione di Identity Provider qualificati**

Gli **Identity Provider qualificati (Qualified Identity Providers)** saranno responsabili della gestione dei profili digitali degli utenti. Non si tratta di una novità assoluta di [eIDAS 2.0, poiché esistevano già delle forme di provider qualificati sotto eIDAS 1.0](https://www.eid.gov.it/it/nodo-eidas), ma la vera innovazione consisterà nel loro ruolo integrato con il wallet digitale europeo.

Si parla di enti, sia pubblici che privati, autorizzati a fornire e gestire identità digitali certificate secondo i requisiti imposti dal recente regolamento. A differenza di altri sistemi di autenticazione digitali meno strutturati, i Qualified Identity Providers dovranno però soddisfare una serie di criteri rigorosi.

Questi fornitori saranno certificati secondo standard europei rigorosi, garantendo che i dati personali siano trattati in modo sicuro, affidabile e conforme alla normativa.
 Questa implementazione favorirà però anche, la competizione tra provider pubblici e privati, incentivando innovazione e miglioramento continuo dei servizi offerti.

3. #### **Framework per l’interconnessione transfrontaliera**

Nonostante le premesse (eIDAS 1.0) fossero valide, ovvero promuovere l’interoperabilità tra i vari sistemi di identificazione adottati dai diversi Paesi, la realizzazione pratica si è rivelata più complessa del previsto. Il progetto di questa vasta infrastruttura sembra aver trascurato un elemento cruciale. Invece di optare per un sistema centralizzato unico, si è scelto di far comunicare tra loro le soluzioni sviluppate dai singoli Stati membri, senza però considerare le differenze negli “identificativi univoci” utilizzati da ciascun Paese.

Ad esempio, in Italia si adotta il Codice Fiscale, in Germania il Tax Identification Number (TIN) e in Francia il Numéro d’inscription au Répertoire des Personnes Physiques (NIRPP). Di conseguenza, l’identificativo valido in un determinato Paese risultava incompatibile con i servizi digitali del Paese in cui l’utente necessitava di accedere.

Una dell...