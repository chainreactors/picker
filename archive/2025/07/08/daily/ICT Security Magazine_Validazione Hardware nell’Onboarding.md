---
title: Validazione Hardware nell’Onboarding
url: https://www.ictsecuritymagazine.com/articoli/hardware-onboarding/
source: ICT Security Magazine
date: 2025-07-08
fetch_date: 2025-10-06T23:50:21.520842
---

# Validazione Hardware nell’Onboarding

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![verifica hardware nell'onboarding IoT: TPM, Secure Element, HSM e fingerprinting per la sicurezza dei dispositivi connessi](https://www.ictsecuritymagazine.com/wp-content/uploads/untitled-design-6_ogk04PXQ.png)

# Validazione Hardware nell’Onboarding

A cura di:[Fabrizio Giorgione e Giovanni Cappabianca](#molongui-disabled-link)  Ore 7 Luglio 202516 Luglio 2025

Questo approfondimento fa parte della [serie](https://www.ictsecuritymagazine.com/articoli/tecniche-onboarding/) dedicata all’onboarding dei dispositivi IoT, con particolare focus sulle tecniche di verifica hardware. L’articolo esplora le principali metodologie di sicurezza basate su hardware, dalla verifica dell’identità tramite TPM e Secure Element, fino al fingerprinting dei dispositivi e alla gestione delle chiavi tramite HSM. Vengono analizzate in dettaglio le differenti tecnologie, le loro applicazioni e il loro ruolo nell’implementazione di un approccio zero trust alla sicurezza IoT.

## Verifica Hardware nell’Onboarding IoT: Tecnologie e Implementazioni

Durante l’onboarding di dispositivi in ambienti aziendali o domestici, è fondamentale assicurarsi che solo dispositivi autorizzati possano accedere alla rete o ai servizi. La verifica dell’identità basata su hardware è una delle tecniche usate per questo scopo.

Le tecniche principali includono:

* **TPM (Trusted Platform Module)**. Questo approccio consiste in un chip fisico integrato nel dispositivo che genera e protegge chiavi crittografiche.
* **Attestazione remota.** Il dispositivo invia prove crittografiche alla piattaforma di gestione per dimostrare la sua legittimità e integrità.
* **Certificati digitali hardware.** I dispositivi sono preconfigurati con certificati univoci direttamente rilasciati dal produttore. Non è richiesto alcun intervento manuale agli utilizzatori del dispositivo (come descritto nei precedenti paragrafi) per il riconoscimento della loro identità.
* **Chiavi hardware esterne.** Tramite token USB o le smart card, si abilita l’autenticazione a due fattori.

![](https://www.ictsecuritymagazine.com/wp-content/uploads/fig9.png)

Figura 9. Esempio di architettura basata su Trusted Platform module. Un chip dedicato usato dal dispositivo permette il riconoscimento dell’identità da parte della piattaforma del maker del dispositivo senza intervento manuale.

## Integrazione Secure Element

Nell’integrazione del **Secure Element (SE)** durante l’onboarding di dispositivi si adotta una componente hardware dedicata all’archiviazione e alla gestione delle credenziali sensibili. Il Secure Element può essere integrato in dispositivi iot, mobile e smart card ed il suo scopo principale è quello di conservare chiavi e certificati digitali in un’area protetta, resistente a manipolazioni e accessi non autorizzati.

Al pari della verifica basata su hardware,le chiavi private conservate nel SE confermano l’identità del dispositivo senza necessità di esporre i dati sensibili. Quest’area protetta non si limita alla sola autenticazione, ma permette al dispositivo di fornire prove crittografiche sull’integrità del proprio stato software e hardware al sistema di onboarding. Inoltre, tentativi di impersonificazione come il cloning sono impediti grazie al fatto che le chiavi non sono estraibili. Anche se un hacker avesse accesso al dispositivo, non potrebbe ottenere la chiave privata necessaria per replicarlo su un altro hardware.

![](https://www.ictsecuritymagazine.com/wp-content/uploads/fig10.png)

Figura 10. Esempio di architettura basata su Secure Element module. L’area di memoria sicura del dispositivo permette il riconoscimento dell’integrità da parte della piattaforma ed impedisce ad un attaccante di impossessarsi della chiave privata.

## Attestazione TPM

Il TPM (Trusted Platform Module) è un chip di sicurezza integrato, dotato sia di memoria volatile, sia di memoria statica nei computer e nei dispositivi che fornisce funzionalità di sicurezza a livello hardware. Questo chip fornisce servizi per proteggere le password crittografando i dischi e i diritti digitali, rendendo molto più difficile per gli attaccanti l’accesso.

Due utilizzi particolarmente popolari del TPM sono il binding e il sealing. Il binding effettivamente “lega” il disco rigido attraverso la crittografia a un particolare computer. Poiché la chiave di decrittazione è memorizzata nel chip TPM, i contenuti del disco sono disponibili solo quando il disco è collegato al dispositivo originale. Il principale rischio di questo approccio è che tutti i contenuti sono a rischio se il chip TPM si guasta e non esiste un backup della chiave. Il sealing, d’altra parte, “sigilla” lo stato del sistema a una particolare configurazione hardware e software.

Questo impedisce agli attaccanti di apportare modifiche al sistema. Tuttavia, può anche rendere molto più difficile l’installazione di un nuovo componente hardware o di un nuovo sistema operativo. Il sistema può avviarsi solo dopo che il chip TPM verifica l’integrità del sistema confrontando il valore hash originale della configurazione del sistema con il valore hash della sua configurazione al momento dell’avvio.

## Fingerprinting e Anti-spoofing per Dispositivi IoT

Il **fingerprinting dei dispositivi** è l’impronta digitale utilizzat...