---
title: CERT-AGID 10-16 maggio: l’Agenzia delle Entrate ancora nel mirino
url: https://www.securityinfo.it/2025/05/19/cert-agid-10-16-maggio-agenzia-entrate-adwind/?utm_source=rss&utm_medium=rss&utm_campaign=cert-agid-10-16-maggio-agenzia-entrate-adwind
source: Securityinfo.it
date: 2025-05-20
fetch_date: 2025-10-06T22:28:34.338049
---

# CERT-AGID 10-16 maggio: l’Agenzia delle Entrate ancora nel mirino

Aggiornamenti recenti Ottobre 6th, 2025 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 10-16 maggio: l’Agenzia delle Entrate ancora nel mirino

Mag 19, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Gestione dati](https://www.securityinfo.it/category/news/gestione-dati-news/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/)
 [0](https://www.securityinfo.it/2025/05/19/cert-agid-10-16-maggio-agenzia-entrate-adwind/#respond)

---

Nel corso della settimana, il **CERT-AGID** ha identificato e analizzato **63 campagne malevole in Italia**. Di queste, 38 hanno avuto obiettivi specifici in Italia, mentre 25 sono risultate generiche, pur avendo comunque un impatto in ambito nazionale.

Sono stati quindi resi disponibili agli enti accreditati un totale di **667 indicatori di compromissione** (IoC) individuati.

### I temi della settimana

La scorsa settimana sono stati sfruttati **20 temi** per condurre attività malevole sul territorio italiano. Come sempre, il tema **Banking** è stato il più gettonato, sia per veicolare malware che per condurre campagne di phishing.

Per quanto riguarda il malware, sono state rilevate le campagne Stealerium, Crocodilus, Copybara e SuperCardX. Relativamentre invece al phishing, sono emerse campagne via email ai danni di Intesa Sanpaolo e BPER, oltre a cinque attacchi via PEC diretti a Intesa Sanpaolo, Findomestic, Credem e Hype.

![](https://www.securityinfo.it/wp-content/uploads/2025/05/CERT-AGID-cover.png)

Nel corso della scorsa settimana, il CERT-AGID ha identificato e analizzato 63 campagne malevole ed emesso 667 indicatori di compromissione.

Il tema **Delivery** è stato impiegato in sei campagne via email che hanno diffuso sia malware che phishing. Tra queste, due campagne generiche di tipo Remcos, una di tipo FormBook e una campagna italiana con il malware MassLogger. Inoltre, due campagne di phishing via email hanno sfruttato l’identità di Poste Italiane per rubare credenziali agli utenti.

Per quanto riguarda i **Pagamenti**, il tema è stato utilizzato in sei campagne via email, di cui quattro generiche, che hanno distribuito malware come FormBook, VipKeylogger, XWorm e SnakeKeylogger. In ambito italiano, una campagna ha veicolato MassLogger, mentre un’altra ha sfruttato il brand Aruba per condurre un attacco di phishing e sottrarre credenziali.

Infine, il tema **Multe** è stato principalmente sfruttato in campagne di phishing via email ai danni di PagoPA, con l’invio di falsi avvisi di multa per indurre gli utenti a inserire i dati della loro carta di credito. Gli altri temi sono stati utilizzati per veicolare una varietà di campagne di malware e phishing.

Tra gli eventi di particolare interesse, segnaliamo che il CERT-AGID ha rilevato una nuova campagna di phishing che ha preso di mira **l’Agenzia delle Entrate.**

Le e-mail malevole, con l’oggetto relativo a una presunta “**Notifica amministrativa**”, invitano gli utenti a cliccare su un link per visualizzare i dettagli. Seguendo il link, le vittime vengono indirizzate a una pagina fraudolenta che imita l’aspetto del portale ufficiale di AdE, ma ospitata su domini differenti. L’intento degli attaccanti è rubare le credenziali di accesso, tra cui e-mail e password.

![](https://www.securityinfo.it/wp-content/uploads/2025/05/CERT-AGID-temi-1.png)

Fonte: CERT-AGID

Un’altra campagna recentemente analizzata distribuisce il **malware Adwind**, mirata principalmente a Italia, Spagna e Portogallo. In questo caso, gli attaccanti inviano e-mail contenenti un allegato PDF, solitamente denominato “Documento.pdf” o “Fattura.pdf”, che rimanda a un servizio di cloud storage come OneDrive o Dropbox.

Cliccando sul link, gli utenti scaricano un file VBS o HTML con codice offuscato, che permette l’infezione. Per ulteriori dettagli, è possibile consultare la news dedicata.

### Malware della settimana

Nel corso della settimana sono state individuate **15 famiglie di malware** che hanno colpito l’Italia.

In particolare, sono state rilevate campagne come quella di **Remcos**, che ha interessato l’Italia con un tema “Contratti” diffuso via email con allegato 7Z e altre quattro campagne generiche a tema “Delivery”, “Ordine” e “Documenti”, anch’esse diffuse via email con allegati ACE e GZ.

Per **FormBook**, sono state scoperte quattro campagne generiche a tema “Delivery”, “Pagamenti”, “Preventivo” e “Ordine”, diffuse via email con allegati LZH, ZIP e documenti DOCX.

**MassLogger** è stato individuato in due campagne italiane a tema “Delivery” e “Pagamenti”, distribuite via email con allegati ZIP e ZIPX.

![](https://www.securityinfo.it/wp-content/uploads/2025/05/CERT-AGID-malware-2.png)

Fonte: CERT-AGID

Sono poi state rilevate due campagne italiane di **Stealerium** a tema “Banking”, diffuse via email con allegati XLAM e ZIP, mentre due campagne italiane di **SuperCardX** a tema “Banking” sono state riscontrate via PEC, mirate a distribuire malware per Android.

**Copybara** ha colpito l’Italia con due campagne SMS a tema “Banking”. **SnakeKeylogger** è stato utilizzato in due campagne generiche a tema “Pagamenti” e “Preventivo” diffuse via email con allegati ZIP, mentre **XWorm** ha colpito con una campagna generica a tema “Pagamenti” tramite email con allegato ZIP.

Il succitato **Adwind** è stato utilizzato in una campagna...