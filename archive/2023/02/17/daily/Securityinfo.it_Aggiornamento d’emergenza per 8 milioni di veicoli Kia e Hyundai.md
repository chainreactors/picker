---
title: Aggiornamento d’emergenza per 8 milioni di veicoli Kia e Hyundai
url: https://www.securityinfo.it/2023/02/16/aggiornamento-di-emergenza-per-8-milioni-di-veicoli-kia-e-hyundai/?utm_source=rss&utm_medium=rss&utm_campaign=aggiornamento-di-emergenza-per-8-milioni-di-veicoli-kia-e-hyundai
source: Securityinfo.it
date: 2023-02-17
fetch_date: 2025-10-04T06:54:22.918517
---

# Aggiornamento d’emergenza per 8 milioni di veicoli Kia e Hyundai

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Aggiornamento d’emergenza per 8 milioni di veicoli Kia e Hyundai

Feb 16, 2023  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [News](https://www.securityinfo.it/category/news/), [RSS](https://www.securityinfo.it/category/rss/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2023/02/16/aggiornamento-di-emergenza-per-8-milioni-di-veicoli-kia-e-hyundai/#respond)

---

Le case automobilistiche Hyundai e KIA hanno iniziato la distribuzione di un aggiornamento software di emergenza per molti dei loro modelli, per **correggere una vulnerabilità che consente di rubare le automobili** sfruttando un semplice hack.

La procedura è stata **resa popolare su TikTok** sotto forma di “challenge”, a partire dallo scorso luglio, con video che mostrano come bastino pochi secondi per rimuovere la copertura del piantone dello sterzo per rimuovere il cilindro e poi sfruttare un semplice cavo Usb per avviare l’auto.

Il problema risiede in un difetto che consente al sistema “turn-key-to-start” di **bypassare l’immobilizzatore** che verifica l’autenticità del codice nel transponder della chiave alla centralina elettronica dell’auto. Ciò consente ai ladri di attivare il cilindro di accensione utilizzando un semplice cavo USB per avviare il veicolo.

L’impatto del Kia Challenge è stato misurabile sul numero di furti: a Los Angeles i due marchi interessati dal problema hanno visto un **incremento dei furti dell’85%** rispetto all’anno precedente, mentre a Chicago l’incremento è ancora superiore.

Secondo [una comunicazione](https://www.nhtsa.gov/press-releases/hyundai-kia-campaign-prevent-vehicle-theft) del Dipartimento dei Trasporti degli Stati Uniti sono **oltre 8 milioni i veicoli interessati dal problema solo negli Usa**, suddivisi in circa 3,8 milioni di veicoli Hyundai e 4,5 milioni Kia.

Secondo lo stesso comunicato, ai furti collegati alla Kia Challenge si possono far risalire **almeno 14 incidenti, che hanno causato otto morti**.

![](https://www.securityinfo.it/wp-content/uploads/2023/02/chuttersnap-gts_Eh4g1lk-unsplash-scaled.jpg)

## Aggiornamento in corso

Le aziende hanno sviluppato un **aggiornamento software per risolvere definitivamente il problema**, che sarà distribuito partendo dai modelli Elantra, Sonata a Venue. In un secondo tempo, il richiamo sarà esteso ad altri 13 modelli dei due marchi e proseguirà fino a giugno.

L’operazione è gratuita e richiede meno di un’ora, ma prevede che **le auto vengano portate ai concessionari** o a un punto della rete di assistenza; tutti i proprietari dei veicoli interessati saranno informati singolarmente dai produttori.

La patch modificherà il funzionamento del sistema di avviamento, **consentendo l’accensione del motore soltanto se la macchina verrà aperta utilizzando la chiave** originale.

Alcuni modelli però non sono dotati di immobilizer, e non possono quindi ricevere l’aggiornamento software: in questo caso, le case automobilistiche **forniranno ai proprietari un sistema meccanico** di blocco del volante.

Le filiali italiane dei due produttori non hanno ancora rilasciato informazioni precise sui modelli eventualmente interessati tra quelli venduti nel nostro Paese; si può comunque fare riferimento alle **pagine relative alle campagne di richiamo** presenti sul sito di [Kia](https://concessionaria.kia.com/it/kmotor/service/after-sales-kia/campagne-di-richiamo-vetture/) e [Hyundai](https://richiami.unraeservizi.com/) (che rimanda, in realtà, al portale della [Unrae](https://unrae.it/)).

Condividi l'articolo

* [Tweet](https://twitter.com/share)

---

* [furto](https://www.securityinfo.it/tag/furto/), [Hyundai](https://www.securityinfo.it/tag/hyundai/), [Kia](https://www.securityinfo.it/tag/kia/), [Kia Challenge](https://www.securityinfo.it/tag/kia-challenge/), [TikTok](https://www.securityinfo.it/tag/tiktok/)

[I criminali hanno iniziato a usare il framework Havoc](https://www.securityinfo.it/2023/02/16/i-criminali-hanno-iniziato-a-usare-il-framework-havoc/)
[Intel rilascia patch per decine di vulnerabilità gravi e critiche](https://www.securityinfo.it/2023/02/16/intel-patch-vulnerabilita/)

---

![](https://secure.gravatar.com/avatar/9ba6108fae91c2be66a7ef45ac2db49a?s=90&d=mm&r=g)

##### [Dario Orlandi](https://www.securityinfo.it/author/dario-orlandi/)

##### Articoli correlati

* [![Un dipendente ha venduto le proprie credenziali per un colpo da 120 milioni di euro](https://www.securityinfo.it/wp-content/uploads/2025/07/Gemini_Generated_Image_vynk4vvynk4vvynk-120x85.png)](https://www.securityinfo.it/2025/07/09/un-dipendente-ha-venduto-le-proprie-credenziali-per-un-colpo-da-120-milioni-di-euro/ "Un dipendente ha venduto le proprie credenziali per un colpo da 120 milioni di euro")

  [Un dipendente ha venduto le proprie...](https://www.securityinfo.it/2025/07/09/un-dipendente-ha-venduto-le-proprie-credenziali-per-un-colpo-da-120-milioni-di-euro/ "Permanent link to Un dipendente ha venduto le proprie credenziali per un colpo da 120 milioni di euro")

  Lug 09, 2025  [0](https://www.securityinfo.it/2025/07/09/un-dipendente-ha-venduto-le-proprie-credenziali-per-un-colpo-da-120-milioni-di-euro/#respond)
* [![Niente più TikTok per i funzionari europei](https://www.securityinfo.it/wp-content/uploads/2023/02/high-angle-hands-holding-smartphones-120x85.jpg)](https://www.securityinfo.it/2023/02/27/tiktok-commissione-europea/ "Niente più TikTok per i funzionari europei")

  [Niente più TikTok per i funzionari...](https://www.securityinfo.it/2023/02/27/tiktok-commissione-europea/ "Permanent link to Niente più TikTok per i funzionari europei")

  Feb 27, 2023  [0](https://www.securityinfo.it/2023/02/27/tiktok-commissione-europea/#respond)
* [![Un bug consentiva il controllo remoto di molte auto connesse]...