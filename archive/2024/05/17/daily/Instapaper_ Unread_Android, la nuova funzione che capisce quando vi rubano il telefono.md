---
title: Android, la nuova funzione che capisce quando vi rubano il telefono
url: https://www.wired.it/article/android-15-google-funzioni-sicurezza-furti-theft-detection-lock/
source: Instapaper: Unread
date: 2024-05-17
fetch_date: 2025-10-06T17:23:40.533370
---

# Android, la nuova funzione che capisce quando vi rubano il telefono

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

La nuova funzione di Android che capisce quando vi rubano il telefono

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Matt Burgess](/contributor/matt-burgess/)

[Security](/security/)

16.05.2024

# La nuova funzione di Android che capisce quando vi rubano il telefono

Google ha presentato una serie di opzioni di sicurezza basate sull'AI per il suo sistema operativo, con l'obiettivo di scoraggiare i furti e complicare la vita ai ladri

![Un esempio delle nuove funzioni di sicurezza di Android](https://media-assets.wired.it/photos/6645c8569b673ce167414383/16:9/w_2560%2Cc_limit/Google-IO-Anti-Theft-Security.jpg)

Un esempio delle nuove funzioni antifurto di AndroidGoogle

Alla sua [conferenza per gli sviluppatori di martedì, l'I/O](https://www.wired.it/article/google-io-2024-novita-intelligenza-artificiale/), **Google** ha annunciato che **miliardi di [telefoni Android](https://www.wired.it/review/pixel-8a/) potranno contare su nuovi strumenti per impedire ai ladri di accedere alle informazioni degli utenti** e scoraggiare in generale gli abusi dei criminali. Presto i telefoni che utilizzando il sistema operativo di Big G utilizzeranno **l'intelligenza artificiale per rilevare automaticamente quando vengono strappati dalle mani dei legittimi proprietari** e si bloccheranno da soli. La funzionalità fa parte di una serie di novità introdotte da Google sul fronte della sicurezza, che includono l'aggiunta di ulteriori protezioni per proteggere i telefoni in caso di furto.

Gli aggiornamenti – che in alcuni casi debutteranno **con [Android 15](https://www.wired.it/article/android-15-beta-novita-anticipazioni/)** e in altri saranno compatibili anche con **i sistemi operativi precedenti** – arrivano in un momento in cui i produttori di smartphone inseriscono sempre più spesso nei loro software nuove misure per **contrastare la piaga dilagante dei furti e proteggere i dati** degli utenti. Ma con Android 15, Google sta introducendo anche **nuove modifiche per analizzare** in tempo reale il modo in cui **le app** utilizzano le “*autorizzazioni sensibili*” e **rilevare attività potenzialmente sospette**.

A livello globale, i furti di telefoni sono ormai un problema enorme: a Londra, per esempio, viene **rubato un smartphone [ogni sei minuti](https://www.bbc.co.uk/news/uk-england-london-66442069)**. I ladri che si muovono in bicicletta o su un monopattino elettrico possono strappare i telefoni dalle mani delle persone, mentre i borseggiatori sono in grado prelevare con facilità i dispositivi dalle borse e altri criminali ancora sbirciano il pin delle vittime prima ancora di entrare in azione.

I telefoni rubati poi possono essere venduti o ceduti ad altre persone che li smontano per ricavarne i componenti e rivenderli a loro volta. Alcuni criminali tuttavia cercano anche di **accedere alle applicazioni bancarie o di criptovalute per trasferire denaro**. "I *ladri traggono profitto dal dispositivo fisico in sé, ma **sempre più spesso provano accedere al suo contenuto**, dove sono memorizzati i dati più preziosi*", spiega a *Wired US* Jianing Sandra Guo, product manager responsabile di sicurezza e la privacy di Google Android. Nel caso di un telefono bloccato, per [cercare di ottenere i dati di accesso](https://www.ft.com/content/26be349d-4717-4815-a221-a749e29de2b2) alcuni criminali tempestano le vittime di email di phishing e inviano messaggi ai loro contatti.

## Le nuove funzioni antifurto di Android

I nuovi **strumenti antifurto di Google** sono stati progettati per garantire una **maggiore protezione prima che un telefono venga rubato, ma anche durante e dopo il furto**, spiega Guo. In linea con il recente approccio di Google e del settore tech in generale, alcune di queste funzioni hanno **l'intelligenza artificiale come ingrediente chiave**.

![Theft detection lock di Android](https://media-assets.wired.it/photos/6645c857fcf23a9df1d3ae34/master/w_1600%2Cc_limit/Theft%2520Detection%2520Lock%2520SOURCE%2520Google.gif)

Theft detection lock di Android

Google

Il nuovo **Theft detection lock** di **Android sfrutta l'AI di Google per determinare se il telefono è stato sottratto dalla mano dell'utente e** **bloccare automaticamente lo schermo**. Utilizzando i sensori dello smartphone, come l'accelerometro e il giroscopio, Google ha addestrato i suoi algoritmi a **rilevare i cambiamenti improvvisi nel posizionamento del telefono** e i movimenti che potrebbero indicare che è stato sottratto dal suo proprietario.

"*Il telefono viene afferrato, passa di mano e poi l'aggressore inizia correre, monta in bicicletta o si allontana in auto con il dispositivo*", spiega Guo. Per addestrare l'algoritmo, i ricercatori di Google ha studiato il modo in cui di solito vengono rubati i telefoni. Altri team del colosso hanno poi ricreato potenziali scenari di furti per raccogliere ulteriori dati sulle dinamiche degli incidenti.

Guo racconta che quando non conoscono il pin di un telefono rubato, spesso i ladri aprono l'app della fotocamera per non rischiare di perdere l'accesso al dispositivo e cercano di disconnetterlo dalle reti cellulari, in modo che non sia bloccabile da remoto. Il nuovo **Offline device lock** dell'azienda è progettato per casi come questi, **bloccando lo schermo quando il telefono è offline per un periodo di tempo prolungato**.

## Dati al sicuro

Per aumentare le misure di prevenzione, Google [ha annunciato in un post sul blog aziendale](https://blog.google/products/android/android-theft-protection) che sta aggiungendo anche **quattro funzioni per la protezione dei dati**. La prima **impedisce di configurare il telefono dopo il ripristino alle impostazioni fabbrica**, a meno che non si conoscano i dati di accesso. "[L'opzione] *rende invendibile un dispositivo rubato, riducendo gli incentivi al furto*", scrive Suzanne Frey, vicepresidente di Google.

C'è anche una funzione ribattezzata **Private space**, che consente di “nascondere” applicazioni sensibili, per esempio quelle bancarie, e richiedere **un secondo pin o l'uso di dati biometrici** per l'accesso. Google inoltre ha introdotto **controlli di autenticazione aggiuntivi**: per disattivare il servizio di localizzazione [Trova il mio dispositivo](https://support.google.com/android/answer/6160491?hl=it&sjid=7869402661064725950-EU) e sbloccare il telefono, un ladro ora sarà costretto a utilizzare anche il pin, la password o le informazioni biometriche. E nel caso in cui sia in possesso del pin, sarà possibile attivare l'autenticazione biometrica per apportare modifiche ad alcune importanti impostazioni dell'account Google e del dispositivo, come la modifica del pin o la disattivazione delle impostazioni antifurto.

Le ultime funzioni di autenticazione sono **simili a [quelle introdotte da Apple](https://www.wired.it/article/perche-attivare-protezione-del-dispositivo-rubato-iphone/) per [iOs 17.3](https://www.wired.it/article/ios-17-3-aggiornamento-iphone-protezione-dispositivo-rubato/)** all'inizio dell'anno, anche se l'opzione di rilevamento del movimento di Google rappresenta un **ulteriore passo avanti**. L'obiettivo delle recenti opzioni antifurto è quello di **salvaguardare le informazioni memorizzate sui telefoni e rendere più difficile l'abuso** dei dispositivi da parte dei criminali, in modo da **scoraggiare i furti**.

Già oggi consente di [bloccare e resettare il telefono](ht...