---
title: CERT-AGID 24 – 30 maggio: Alliance Healthcare Italia PagoPA e studenti sotto attacco
url: https://www.securityinfo.it/2025/06/03/cert-agid-24-30-maggio-alliance-healthcare-italia-pagopa-studenti/?utm_source=rss&utm_medium=rss&utm_campaign=cert-agid-24-30-maggio-alliance-healthcare-italia-pagopa-studenti
source: Securityinfo.it
date: 2025-06-04
fetch_date: 2025-10-06T22:55:40.823567
---

# CERT-AGID 24 – 30 maggio: Alliance Healthcare Italia PagoPA e studenti sotto attacco

Aggiornamenti recenti Ottobre 6th, 2025 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 24 – 30 maggio: Alliance Healthcare Italia PagoPA e studenti sotto attacco

Giu 03, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Leaks](https://www.securityinfo.it/category/news/leaks-news/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/)
 [0](https://www.securityinfo.it/2025/06/03/cert-agid-24-30-maggio-alliance-healthcare-italia-pagopa-studenti/#respond)

---

Nel corso della settimana, il **CERT-AGID** ha rilevato e analizzato **65 campagne malevole** attive sul territorio italiano: 35 mirate direttamente a obiettivi nazionali e 30 di carattere generico ma comunque rilevanti per l’Italia.

A supporto degli enti accreditati, sono stati condivisi **891 indicatori di compromissione (IoC)** raccolti durante l’attività di monitoraggio.

### I temi della settimana

Nel periodo analizzato, **sono stati 21 i temi sfruttati** per rendere credibili le campagne malevole attive sul territorio italiano.

Il tema “**Fattura**” è stato il più utilizzato, con otto campagne veicolate tramite email, tutte finalizzate alla diffusione di malware.

Queste campagne, destinate specificamente al contesto italiano, hanno impiegato diverse famiglie malevole, tra cui due varianti di FormBook, due di Remcos, una di MassLogger, una di AsyncRat e una di AveMaria. In parallelo, è stata rilevata anche una campagna di phishing che sfrutta il brand di Aruba, con l’obiettivo di carpire le credenziali degli utenti.

![](https://www.securityinfo.it/wp-content/uploads/2025/06/CERT-AGID-cover.jpg)

Nel corso della settimana, il CERT-AGID ha rilevato 65 campagne malevole e condiviso 891 indicatori di compromissione.

Il tema “**Banking**” è stato al centro di sette campagne, perlopiù diffuse via email, con un solo caso registrato via SMS. Cinque di queste campagne hanno riguardato direttamente il territorio italiano e sono servite a distribuire malware come Remcos, Copybara, Stealerium e BingoMod. Le restanti due, di portata generica, hanno invece diffuso Remcos e Lokibot.

Il tema “**Ordine**” ha caratterizzato sei campagne email, equamente divise tra operazioni generiche e italiane. Tra le prime figurano malware come VipKeylogger, SnakeKeylogger e FormBook, mentre le seconde hanno puntato in particolare su VipKeylogger e FormBook per infettare le vittime.

Il tema “**Pagamenti**” ha alimentato diverse campagne, tutte veicolate via email e destinate sia alla distribuzione di malware sia al phishing. Tre campagne generiche hanno diffuso software malevolo come Xworm, mentre due campagne italiane hanno tentato il furto di credenziali sfruttando i brand BRT e Microsoft.

Gli altri temi emersi nel corso della settimana sono stati usati in misura minore, ma hanno comunque contribuito alla diffusione di malware e phishing su scala nazionale.

Tra gli eventi più rilevanti della settimana si segnala una serie di **campagne di phishing dirette a studenti e dipendenti di università italiane**, con l’obiettivo di sottrarre le credenziali di accesso alla posta elettronica istituzionale.

Non è la prima volta che commentiamo attacchi di questo tipo e, anche in questo caso, le email rimandano a link che imitano pagine di login ufficiali, **inducendo le vittime a inserire dati sensibili** come username e password. Il CERT-AGID ha prontamente avvisato gli atenei coinvolti per contenere il rischio di compromissione.

Sempre sul fronte malware, è stata analizzata una sofisticata campagna che distribuisce **AsyncRAT** in Italia **attraverso tecniche steganografiche**, cioè nascondendo il codice malevolo all’interno di file apparentemente innocui.

![](https://www.securityinfo.it/wp-content/uploads/2025/06/CERT-AGID-temi.png)

Fonte: CERT-AGID

Questo tipo di malware, appartenente alla **categoria dei Remote Access Trojan**, consente agli attaccanti di accedere da remoto ai sistemi infetti, eseguire comandi, raccogliere informazioni riservate e monitorare le attività degli utenti.

Non si arresta neppure l’**ondata di phishing legato a PagoPA**, che continua a colpire cittadini con email malevole presentate come notifiche di presunte multe stradali. L’obiettivo è anche questa volta carpire dati personali e informazioni sulle carte di credito. Il CERT-AGID, anche grazie alle numerose segnalazioni da parte degli utenti, sta collaborando con PagoPA per contenere questa minaccia crescente.

Infine, ha destato preoccupazione la **pubblicazione nel deep web di un data leak che coinvolge Alliance Healthcare Italia**, colosso attivo nella distribuzione farmaceutica e nei servizi sanitari. Il gruppo criminale Data Carry ha diffuso online un archivio contenente circa 17 mila indirizzi email, accompagnati da nomi, indirizzi, numeri di telefono, codici fiscali e altri dati personali.

### Malware della settimana

Nel corso della settimana, il CERT-AGID ha identificato **19 famiglie di malware attive in Italia**, molte delle quali coinvolte in campagne mirate alla diffusione tramite email con allegati compressi o link malevoli. Tra le minacce più ricorrenti, spiccano ancora una volta Remcos e AsyncRAT.

**Remcos** è stato protagonista di sette campagne, sei delle quali rivolte specificamente al contesto italiano...