---
title: Il concetto di digital evidence e la sua classificazione come prova scientifica
url: https://www.ictsecuritymagazine.com/articoli/il-concetto-di-digital-evidence-e-la-sua-classificazione-come-prova-scientifica/
source: ICT Security Magazine
date: 2023-02-04
fetch_date: 2025-10-04T05:44:06.163089
---

# Il concetto di digital evidence e la sua classificazione come prova scientifica

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/digital-evidence.jpg)

# Il concetto di digital evidence e la sua classificazione come prova scientifica

A cura di:[Francesco Lazzini](#molongui-disabled-link)  Ore 3 Febbraio 202325 Giugno 2024

Oggetto del processo di *digital forensics* è l’identificazione, la raccolta, l’acquisizione, l’analisi e la valutazione delle *digital evidence*[[1]](#_ftn1).

Più propriamente con la terminologia *digital evidence* – traducibile in italiano con “evidenza digitale”[[2]](#_ftn2), “prova informatica”[[3]](#_ftn3) o “prova elettronica”[[4]](#_ftn4) – si fa riferimento a «*quelle informazioni memorizzate in strumenti informatici, come le postazioni di lavoro degli utenti, i server aziendali, gli apparati mobili, la rete e/o in qualsiasi dispositivo informatico*»[[5]](#_ftn5) o ancora, con maggiore focalizzazione nell’ambito processuale, «*ogni informazione probatoria la cui rilevanza processuale dipende dal contenuto del dato o dalla particolare allocazione su una determinata periferica, oppure dal fatto di essere stato trasmesso secondo modalità informatiche o telematiche*»[[6]](#_ftn6).

In buona sostanza, pertanto, per *digital evidence* si devono intendere tutti i dati e le informazioni presenti all’interno di sistemi informatici, sia fisici (computer, smartphone, tablet, etc.) sia presenti in rete, che possono avere valore probatorio o indiziario nei confronti di fatti specifici e quindi assurgere a elemento di prova – ed eventualmente a prova – nelle dinamiche del processo penale; e che si distinguono dalle evidenze non digitali, definibili, per esclusione, come «*tutte quelle fonti di prova che non sono memorizzate in dispositivi informatici*»[[7]](#_ftn7).

A titolo esemplificativo possono essere considerate *digital evidence* le immagini, le conversazioni via *chat*, i file in generale (ivi compresi i file di *log*) e i documenti memorizzati su supporto informatico, mentre non può essere considerato alla stregua di *digital evidence* tutto ciò che sia esterno a sistemi informatici, sebbene proveniente dai medesimi (si pensi ad esempio ad un documento cartaceo stampato da computer).

Ciò detto si possono cogliere agevolmente le caratteristiche principali che connotano la prova informatica: prima fra tutte l’immaterialità, dovuta alla sua appartenenza alla dimensione digitale, tratto dal quale discendono tutte le altre peculiarità che interessano la *digital evidence* e che si sostanziano nella sua capacità di essere replicata e di trovarsi contemporaneamente nella memoria di più supporti (ubiquità) nonché nella sua fragilità, attesa la facilità di dispersione derivante dalla sua attitudine a subire variazioni, anche spontanee, o alterazioni e ad essere cancellata con estrema semplicità (volatilità del dato digitale).

In particolare l’immaterialità costituisce una caratteristica intrinseca dell’evidenza digitale[[8]](#_ftn8), la quale si manifesta come dato virtuale e intangibile che per essere apprezzato necessita della presenza di un supporto fisico, che tuttavia non può esserne considerato parte integrante. Infatti, l’esistenza della prova informatica prescinde dal dispositivo elettronico su cui si trova memorizzata, da intendersi piuttosto come strumento funzionale alla sua conservazione e lettura. In termini tecnici, dunque, potrebbe dirsi che il dato digitale non è altro che una sequenza numerica espressa in *bit* che per essere rappresentata ha bisogno dell’ausilio di un apposito supporto idoneo alla sua decodifica (computer, etc.).

L’immaterialità comporta che il dato digitale possa essere replicato in molteplici copie sul medesimo dispositivo oppure possa essere trasferito su altri supporti ed ivi memorizzato, così da potersi trovare all’interno di più dispositivi nello stesso momento. Proprio questa sua capacità, definibile ubiquità del dato digitale[[9]](#_ftn9), sta alla base del processo di *digital forensics*, volto ad acquisire le evidenze digitali estraendo la cd. copia forense dal dispositivo oggetto di investigazione, mediante la copiatura *bit to bit* o la funzione di *hash*, sulle quali si tornerà in seguito.

Corollario dell’immaterialità della prova informatica è altresì la sua volatilità, presupposta dal «*rischio di alterazione che caratterizza l’ambiente virtuale*»[[10]](#_ftn10).

Difatti il dato informatico, come anticipato, consiste in una sequenza numerica espressa in linguaggio binario (successioni di 0 e 1) che può essere facilmente modificata da parte di qualunque soggetto (o software) che sia in grado di accedere al dispositivo ove si trova il dato in questione. Talune evidenze − si pensi ad esempio alle informazioni contenute nella memoria RAM[[11]](#_ftn11) − possono inoltre essere soggette a modifiche o cancellazioni “spontanee”, dal momento che per la loro alterazione è sufficiente che il dispositivo di riferimento venga spento o si spenga in autonomia, ad esempio per l’esaurirsi della batteria o per l’implementazione di aggiornamenti di sistema.

Infine, alterazioni o cancellazioni, seppure non volute, potrebbero essere erroneamente apportate anche dagli stessi inquirenti o da consulenti tecnici o periti non sufficientemente preparati che si trovano a maneggiare il reperto informatico senza le o...