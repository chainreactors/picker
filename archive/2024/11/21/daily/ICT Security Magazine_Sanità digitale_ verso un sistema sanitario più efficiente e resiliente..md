---
title: Sanità digitale: verso un sistema sanitario più efficiente e resiliente.
url: https://www.ictsecuritymagazine.com/notizie/sanita-digitale-resiliente/
source: ICT Security Magazine
date: 2024-11-21
fetch_date: 2025-10-06T19:23:42.322744
---

# Sanità digitale: verso un sistema sanitario più efficiente e resiliente.

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Saità digitale cybersecurity e digitalizzazione PNRR - Forum ICT Security](https://www.ictsecuritymagazine.com/wp-content/uploads/sanita-digitale.jpg)

# Sanità digitale: verso un sistema sanitario più efficiente e resiliente.

A cura di:[Redazione](#molongui-disabled-link)  Ore 20 Novembre 202422 Novembre 2024

Nel corso del [22° Forum ICT Security](https://www.ictsecuritymagazine.com/eventi/forumictsecurity2024#programma), la Tavola Rotonda dedicata a Sanità Digitale e PNRR ha riunito esperti di spicco del settore con l’obiettivo di analizzare il ruolo strategico della sicurezza informatica e delle tecnologie emergenti nella trasformazione digitale del sistema sanitario italiano.

Moderato da **Stefania Stefanelli**, Avvocata e Professoressa associata di Diritto Privato presso l’Università degli Studi di Perugia, il *panel* ha visto la partecipazione di:

* **Mario A. Bochicchio**, Università di Bari, CINI Digital Health National Lab;
* **Alessio Gerbaldi**, Responsabile della Ricerca e Innovazione del Centro di Competenza Cyber 4.0;
* **Andrea Margheri**, Capo della Divisione Progetti Industriali e Tecnologici del Servizio Programmi Industriali, Tecnologici e di Ricerca dell’Agenzia per la Cybersicurezza Nazionale;
* **Matteo Montesi**, Direttore UOC Sistemi ICT dell’ASL Roma 3;
* **Mauro Moruzzi**, Dipartimento per la Trasformazione Digitale presso la Presidenza del Consiglio dei Ministri – Program Manager per l’organizzazione dei servizi di Sanità Digitale

La discussione ha approfondito le sfide sistemiche e le opportunità derivanti dall’adozione di soluzioni tecnologiche avanzate per garantire infrastrutture sanitarie più sicure, resilienti ed efficienti.

Gli esperti hanno evidenziato come il Piano Nazionale di Ripresa e Resilienza (PNRR) rappresenti un’opportunità straordinaria per accelerare questi processi; pur sottolineando come l’implementazione pratica presenti un alto grado di complessità, dovendo necessariamente tenere conto delle differenze tra i vari contesti regionali e locali nonché delle specificità infrastrutturali e operative delle diverse realtà territoriali.

È emersa quindi la necessità di adottare un approccio flessibile che consenta alle Regioni di adattare le soluzioni tecnologiche alle proprie esigenze, mantenendo comunque un elevato livello di interoperabilità e standardizzazione, con l’obiettivo di una sanità digitale omogenea e accessibile.

L’incontro ha esplorato l’impatto delle tecnologie emergenti, come l’intelligenza artificiale (IA) o la *blockchain*, sulla trasformazione dei processi sanitari, soffermandosi sulla necessità di integrare queste tecnologie in modo da migliorare la qualità dell’assistenza sanitaria, incrementando la personalizzazione dei servizi nonché l’efficacia diagnostica e terapeutica.

In particolare l’IA è stata riconosciuta come un elemento chiave per individualizzare le cure e supportare i medici nelle decisioni cliniche, grazie alla possibilità di analizzare grandi quantità di dati in modo rapido e preciso. La *blockchain*, d’altro canto, è stata considerata una soluzione promettente per garantire la sicurezza, la trasparenza e la tracciabilità dei dati sanitari, aspetti essenziali per costruire un rapporto di fiducia tra cittadini e istituzioni.

Un ulteriore aspetto trattato nella Tavola Rotonda ha riguardato la resilienza delle infrastrutture sanitarie: è stata evidenziata la necessità di potenziare la capacità di risposta agli incidenti di sicurezza informatica e di creare meccanismi di monitoraggio avanzati per rilevare e mitigare le minacce potenziali in tempo reale, soprattutto in riferimento agli ormai frequenti cyber attacchi rivolti al comparto ospedaliero.

Gli esperti hanno sottolineato che, al fine di sviluppare una rete di infrastrutture critiche sicura e robusta, è fondamentale implementare soluzioni che siano in grado di gestire minacce sofisticate e garantire la continuità operativa dei servizi sanitari anche in situazioni di crisi. Ciò implica non solo l’adozione di strumenti tecnologici avanzati ma anche l’elaborazione di piani di continuità operativa che prevedano il coordinamento di tutte le strutture coinvolte, garantendo una reazione agli incidenti rapida e coesa.

## **Sicurezza Informatica e Resilienza delle Infrastrutture**

**Andrea Margheri**, Capo della Divisione Progetti Industriali e Tecnologici dell’Agenzia per la Cybersicurezza Nazionale (ACN), ha illustrato come l’Agenzia stia operando con un budget di 623 milioni di euro per rafforzare le capacità di sicurezza informatica delle Pubbliche Amministrazioni, con un’attenzione particolare al settore sanitario.

![Sanità digitale e PNRR, il ruolo della sicurezza informatica e delle nuove tecnologie, Andrea MargheriCapo della Divisione Progetti Industriali e Tecnologici del Servizio Programmi Industriali, Tecnologici e di Ricerca dell'Agenzia per la Cybersicurezza Nazionale - Sanità digitale e PNRR](https://www.ictsecuritymagazine.com/wp-content/uploads/LEO00253.jpg)

Andrea Margheri, Capo della Divisione Progetti Industriali e Tecnologici del Servizio Programmi Industriali, Tecnologici e di Ricerca dell’Agenzia per la Cybersicurezza Nazionale

Margheri ha sottolineato l’urgenza di potenziare le contromisure contro le crescenti minacce cibernetiche...