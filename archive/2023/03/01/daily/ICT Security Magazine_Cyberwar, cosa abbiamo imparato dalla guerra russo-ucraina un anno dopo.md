---
title: Cyberwar, cosa abbiamo imparato dalla guerra russo-ucraina un anno dopo
url: https://www.ictsecuritymagazine.com/articoli/cyberwar-cosa-abbiamo-imparato-dalla-guerra-russo-ucraina-un-anno-dopo/
source: ICT Security Magazine
date: 2023-03-01
fetch_date: 2025-10-04T08:23:20.152559
---

# Cyberwar, cosa abbiamo imparato dalla guerra russo-ucraina un anno dopo

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/Cyberwar-1.jpg)

# Cyberwar, cosa abbiamo imparato dalla guerra russo-ucraina un anno dopo

A cura di:[Fabrizio Baiardi](#molongui-disabled-link)  Ore 28 Febbraio 2023

Nel primo anniversario dell’invasione russa dell’Ucraina e senza trascurare in alcun modo il gran numero di morti, profughi e sfollati tra la popolazione civile che la guerra sta causando e che costituiscono il vero problema da risolvere, questo contributo ha come obiettivo quello di riassumere quanto abbiamo imparato durante l’anno di conflitto definito come la prima cyberwar.

Alcune premesse sono necessarie. Poiché la nebbia della guerra non si è ancora alzata, è necessario ricordare che ogni analisi è parziale dato le molte informazioni non ancora disponibili. Ad esempio, in questi giorni è apparso un autorevole rapporto dei servizi di intelligence olandesi secondo il quale buona parte delle intrusioni russe non sono ancora di dominio pubblico perché non ancora scoperte o con l’intenzione di non non rivelare le vulnerabilità sfruttate dagli attaccanti. Secondo il rapporto, queste intrusioni hanno come obiettivo lo spionaggio ed utilizzano informazioni raccolte in campagne di intrusione e *phishing* condotte dalla Russia nell’anno precedente all’invasione. Una ulteriore premessa, quasi complementare alla precedente, è che le intrusioni informatiche per loro natura diventano visibili solo quando hanno successo, capita spesso che la robustezza di un sistema le blocca provocandone così il fallimento. In questo caso, spesso un osservatore esterno può non avere evidenze dell’intrusione. Quindi, nel seguito, parleremo solo delle intrusioni pubbliche che hanno avuto successo o che hanno lasciato qualche traccia visibile ad un osservatore esterno. La sensazione è che, per alcune delle ragioni discusse nel seguito, molte intrusioni siano fallite, ed anche di questo occorre tener conto.

### Tattiche e tecniche utilizzate dalla Russia nella cyberwar

Da un punto di vista puramente informatico, non ci sono state innovazioni significative nelle tattiche e nelle tecniche utilizzate nelle intrusioni rese pubbliche. Abbiamo assistito all’uso di strumenti tradizionali quali *phishing* e *wiper*. Ad esempio, ufficialmente l’invasione russa è iniziata il 24 febbraio 2022, ma in realtà le intrusioni informatiche sono cominciate molto prima con attacchi di *phishing* tesi a scoprire informazioni utili a garantire l’accesso nei sistemi ucraini. Indichiamo con accesso iniziale le azioni che permettono ad un attaccante di poter accedere in una infrastruttura informatica e che costituiscono il primo passo di una intrusione.

Sostanzialmente, per tutto il 2021 si è osservato un aumento delle campagne di *phishing* condotte da agenti russi con picchi a Marzo-Aprile ed a Settembre-Ottobre. In 11 giorni, nel secondo periodo, FrozenLake ha inviato più di 14.000 mail di *phishing*. **FrozenLake** è un gruppo che altri chiamano FancyBear e che fa parte del GRU, Direttorato generale per le informazioni militari, il servizio informazioni delle Forze armate russe che dipende direttamente dal capo di Stato maggiore. FrozenLake è il gruppo a cui è attribuita l’intrusione contro il comitato elettorale del partito Democratico USA durante le elezioni presidenziali del 2016.

Dieci giorni prima dell’invasione, la Russia ha lanciato una intrusione, fallita, contro istituzioni ucraine per ridurre l’efficacia delle azioni di coordinamento del governo ucraino. Successivamente, la Russia è passata all’uso massiccio di *malware* di tipo *wiper*. Un *wiper* è un programma che cancella le informazioni sui siti attaccati al fine di impedire l’uso dei siti stessi. Il giorno prima dell’invasione, è stato lanciato un *malware* *wiper* contro 19 enti governativi ed infrastrutture ucraine. MSTIC, il Microsoft Threat Intelligence Center ha chiamato questo *wiper* **Foxblade**. Il *wiper* è stato sviluppato da un altro gruppo operativo del GRU che Microsoft chiama Iridium, mentre Google lo identifica come FrozenBarents ed altri Sandworm. E’ lo stesso gruppo che ha sviluppato NotPetya, il *wiper* mascherato da ransomware che ha colpito l’Ucraina nel 2017. Dopo Foxblade, sono rilevati altri attacchi *wiper* o comunque di *malware* distruttivi contro 48 enti ed imprese ucraine. Questi dati sono stati confermati dal CyperPeace Instute di Ginevra, un ente indipendente e no profit con sede a Ginevra.

Una analisi più dettagliata della strategia russa dimostra che **le intrusioni informatiche non sono isolate ma vengono integrate con attacchi fisici condotti con armi tradizionali per aumentarne il potere distruttivo**. Secondo molti analisti questa strategia si diffonderà e quindi anche nelle guerre future le intrusioni informatiche si combineranno con gli attacchi fisici senza sostituirli. Una differenza fondamentale emersa in quest’anno è che, con la notevole eccezione dell’attacco a ViaSat, le forze armate russe hanno posto estrema attenzione a confinare la diffusione dei *malware* nel territorio ucraino. Non si è più ripetuta la diffusione indiscriminata e devastante di NotPetya che, uscito ben presto dal territorio ucraino, ha devastato sistemi informatici in tutto il mondo. Limitare la diffusione di un *malware* richie...