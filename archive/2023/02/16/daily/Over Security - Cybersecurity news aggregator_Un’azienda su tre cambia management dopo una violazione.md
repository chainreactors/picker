---
title: Un’azienda su tre cambia management dopo una violazione
url: https://www.securityinfo.it/2023/02/15/unazienda-su-tre-cambia-management-dopo-una-violazione/?utm_source=rss&utm_medium=rss&utm_campaign=unazienda-su-tre-cambia-management-dopo-una-violazione
source: Over Security - Cybersecurity news aggregator
date: 2023-02-16
fetch_date: 2025-10-04T06:47:34.861520
---

# Un’azienda su tre cambia management dopo una violazione

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Un’azienda su tre cambia management dopo una violazione

Feb 15, 2023  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [In evidenza](https://www.securityinfo.it/category/in-evidenza/), [RSS](https://www.securityinfo.it/category/rss/), [Scenario](https://www.securityinfo.it/category/approfondimenti/scenario/)
 [0](https://www.securityinfo.it/2023/02/15/unazienda-su-tre-cambia-management-dopo-una-violazione/#respond)

---

I [Rubrik](https://www.rubrik.com/) Zero Labs hanno pubblicato la nuova ricerca [The State of Data Security](https://www.rubrik.com/zero-labs), che ha gettato nuova luce sull’**impatto degli attacchi sulla forza lavoro** interna alle aziende colpite.

L’analisi ha coinvolto oltre 1.600 responsabili della sicurezza e dell’IT in 10 Paesi, tra cui l’Italia. I risultati hanno evidenziato **l’aumento dei rischi per la sicurezza delle aziende**, con conseguenti danni diffusi alle organizzazioni e ai loro team IT e di sicurezza.

I cyberattacchi rappresentano una minaccia sempre più diffusa per le aziende e le organizzazioni in tutto il mondo. Secondo i dati presentati, quasi tutti gli intervistati hanno subito un attacco informatico nell’ultimo anno, e in media hanno dovuto affrontare **quasi un attacco a settimana**.

In particolare, oltre il 50% ha subito **una violazione dei dati e un attacco ransomware** nel corso dell’ultimo anno. È preoccupante notare come solo il 5% delle organizzazioni sia in grado di ripristinare la continuità operativa o la normale operatività entro un’ora dalla scoperta di un attacco informatico.

## Il peso dell’attacco

Molto interessante è l’analisi dell’impatto sul benessere emotivo e psicologico degli individui all’interno dell’organizzazione. Il 96% degli intervistati ha infatti dichiarato di **aver subito conseguenze emotive o psicologiche significative** dopo un attacco.

![](https://www.securityinfo.it/wp-content/uploads/2023/02/pexels-sora-shimazaki-5926386-scaled.jpg)

In particolare, i risultati dell’indagine mostrano che le **preoccupazioni per la sicurezza del lavoro** sono state riscontrate nel 43% dei casi, mentre il 37% ha segnalato una perdita di fiducia dei colleghi.

Inoltre, il fatto che circa un terzo degli intervistati abbia **segnalato cambiamenti nella leadership** a seguito di un attacco informatico è preoccupante, poiché questi eventi potrebbero avere conseguenze significative sull’organizzazione e sulla sua capacità di gestire eventi futuri.

Infine, circa un terzo degli intervistati ha dichiarato che i team **IT e SecOps erano** **solo in parte o per nulla allineati** quando si trattava di difendere le loro organizzazioni.

Steven Stone, Head di Rubrik Zero Labs, ha commentato: “Oltre all’aumento della frequenza e dell’impatto degli eventi informatici, sono **gli individui in prima linea che subiscono un colpo psicologico** al loro benessere. La fiducia è diminuita e l’ansia è aumentata”.

## Un clima negativo

Il 48% dei responsabili IT e della sicurezza intervistati pensa che le **violazioni dei dati** (25%) e gli **attacchi ransomware** (23%) saranno le principali minacce per l’anno appena iniziato.

![](https://www.securityinfo.it/wp-content/uploads/2023/02/pexels-mati-mango-5952651-scaled.jpg)

Tra gli intervistati è diffusa la preoccupazione riguardo alla capacità dell’organizzazione di mantenere la continuità aziendale in caso di un attacco informatico. **Il 92% degli intervistati teme infatti di non essere in grado** di farlo.

Un terzo degli intervistati ritiene che il consiglio di amministrazione abbia poca o nessuna fiducia nella capacità dell’organizzazione di **recuperare i dati critici e le applicazioni aziendali** dopo un attacco informatico.  Oltre tre quarti delle aziende considera la possibilità di pagare un riscatto in caso di attacco.

Anche l’analisi degli eventi passati non è sempre limpida: nell’11% dei casi, infatti, le vulnerabilità derivanti da precedenti eventi informatici **non sono state affrontate adeguatamente**.

Condividi l'articolo

* [Tweet](https://twitter.com/share)

---

* [data breach](https://www.securityinfo.it/tag/data-breach/), [Ransomware](https://www.securityinfo.it/tag/ransomware/), [ricerca](https://www.securityinfo.it/tag/ricerca/), [rubrik](https://www.securityinfo.it/tag/rubrik/)

[Il numero di attacchi in Italia è quasi raddoppiato nel 2022](https://www.securityinfo.it/2023/02/15/il-numero-di-attacchi-in-italia-e-quasi-raddoppiato-nel-2022/)
[Viola documenti finanziari per la compravendita di azioni: arrestato imprenditore russo](https://www.securityinfo.it/2023/02/15/documenti-finanziari-compravendita-azioni-arrestato-russo/)

---

![](https://secure.gravatar.com/avatar/9ba6108fae91c2be66a7ef45ac2db49a?s=90&d=mm&r=g)

##### [Dario Orlandi](https://www.securityinfo.it/author/dario-orlandi/)

##### Articoli correlati

* [![RedHat vittima di un breach: sottratti oltre 500 GB di dati](https://www.securityinfo.it/wp-content/uploads/2025/10/Gemini_Generated_Image_t7m3xlt7m3xlt7m3-120x85.png)](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/ "RedHat vittima di un breach: sottratti oltre 500 GB di dati")

  [RedHat vittima di un breach: sottratti...](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/ "Permanent link to RedHat vittima di un breach: sottratti oltre 500 GB di dati")

  Ott 03, 2025  [0](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/#respond)
* [![SonicWall vittima di un breach, la compagnia chiede ai clienti di resettare le credenziali](https://www.securityinfo.it/wp-content...