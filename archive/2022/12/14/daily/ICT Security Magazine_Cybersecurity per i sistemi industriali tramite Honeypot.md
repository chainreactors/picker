---
title: Cybersecurity per i sistemi industriali tramite Honeypot
url: https://www.ictsecuritymagazine.com/articoli/cybersecurity-per-i-sistemi-industriali-tramite-honeypot/
source: ICT Security Magazine
date: 2022-12-14
fetch_date: 2025-10-04T01:27:45.311006
---

# Cybersecurity per i sistemi industriali tramite Honeypot

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/honeypot-per-sistemi-industriali-1.jpg)

# Cybersecurity per i sistemi industriali tramite Honeypot

A cura di:[Redazione](#molongui-disabled-link)  Ore 13 Dicembre 2022

Gli *Honeypot* – strumenti di sicurezza informatica pensati per attrarre il traffico malevolo su una determinata rete – ultimamente sono tornati a far parlare di sé, in ragione del loro possibile impiego a protezione di infrastrutture industriali sempre più spesso sotto attacco.

### I limiti delle attuali strategie difensive

Tra le principali tendenze di *cyber risk* osservate negli ultimi anni spiccano infatti le crescenti minacce rivolte all’industria, che nel 2022 si conferma uno dei comparti più colpiti.

Dai *data breach* accidentali ai *ransomware* mirati, fino a campagne di sabotaggio e *cyber espionage* frequentemente imputabili a dipendenti infedeli o altre tipologie di *Insider Threat,* le industrie contemporanee fronteggiano un panorama di rischio estremamente articolato.

Nel corso del tempo l’aumento dei pericoli ha dato impulso al diffuso utilizzo degli *Industrial Control Systems* (ICS) e degli strumenti di *Supervisory Control and Data Acquisition* (SCADA) per potenziare le funzioni di monitoraggio, gestione e controllo negli impianti industriali complessi.

Eppure, qui come altrove, i vari sistemi di rilevamento e prevenzione (*Intrusion Detection and Prevention System* o IDPS) basati sul controllo degli accessi e/o delle anomalie mostrano diversi lati “deboli”. Aumentando i punti d’ingresso alle reti, la protezione delle infrastrutture – critiche o meno – esige strumenti e prassi di sicurezza informatica che sappiano abbracciare l’intero ecosistema, per poter contenere con successo anche minacce difficilmente prevedibili quali, tipicamente, gli attacchi *zero-day*.

Ciò rende necessario l’impiego di ulteriori meccanismi di sicurezza, soprattutto per l’*Industrial Internet of Things* (IIoT) dove la proliferazione di dispositivi connessi e la crescente automazione dei processi hanno progressivamente sfumato i confini da proteggere, sollevando problemi anche in termini di comunicazione e interoperabilità tra diverse tecnologie.

### Le specificità della cybersecurity industriale

Vigilare su ambienti complessi, nei quali vengono elaborate e gestite ingenti quantità di dati, non è mai un compito semplice. Tanto più in settori massicciamente interessati da prescrizioni normative e standard internazionali vincolanti, che per tenere il passo delle minacce vengono frequentemente integrati o modificati imponendo alle aziende anche significativi sforzi di *compliance*.

Inoltre, nel comparto industriale, la continuità operativa è uno degli *asset* principali da difendere; ma se in passato i grandi impianti produttivi contavano su infrastrutture centralizzate, oggi la *Smart Factory* vive nelle molteplici articolazioni cyber-fisiche di produzioni sempre più specializzate, rendendo particolarmente arduo il compito di chi debba pianificarne la difesa.

Come è noto la formazione dei dipendenti, una supervisione globale sulla sicurezza delle catene di fornitura, il costante monitoraggio e aggiornamento di software e dispositivi, la gestione degli accessi e il rapido rilevamento di ogni anomalia (anche rispetto alle attività di utenti “privilegiati”, per non lasciare fuori radar possibili minacce interne) sono tutte attività necessarie a contenere e mitigare il rischio informatico, insieme ad adeguati [piani di](https://www.ictsecuritymagazine.com/articoli/che-cose-lincident-response-ir-e-lincident-response-plan-irp/) [*Incident Response*](https://www.ictsecuritymagazine.com/articoli/che-cose-lincident-response-ir-e-lincident-response-plan-irp/) da implementare quando un attacco riesca comunque ad andare a segno.

### L’utilità degli Honeypot

Laddove ciò non bastasse, una preziosa risorsa aggiuntiva può venire dall’impiego degli *Honeypot*.

Non a caso citati anche dal [*Framework for Improving Critical Infrastructure Cybersecurity*](https://www.nist.gov/publications/framework-improving-critical-infrastructure-cybersecurity-version-11) del NIST, tali strumenti di *Deception Technology* – se ben congegnati e inseriti in una più ampia strategia – possono rendere l’approccio alla difesa realmente proattivo, anticipando le minacce e sfruttandole a scopo di *threat intelligence.*

Previsti lato *Client* o *Server* (o ancora con una collocazione ibrida) e debitamente offuscati, attirano gli attaccanti in ambienti predisposti *ad hoc* entro cui osservarne comportamenti ed errori: al riguardo si distingue tra *Low-Interaction Honeypots* (LIHP), *Medium-Interaction Honeypots* (MIHP) e *High-Interaction Honeypots* (HIHP), in base ai crescenti livelli d’interazione concessi al “nemico”.

A testimonianza del rinnovato interesse per questi strumenti si può citare [HoneyPlant](https://www.sciencedirect.com/science/article/pii/S0167404821004211), la proposta di framework per l’implementazione degli *honeypot* nei contesti ICS recentemente elaborata da un gruppo di ricercatori della Lancaster University (UK) per contribuire agli sforzi regolatori in materia e alla sicurezza operativa del settore.

Particolarmente utili nella ricerca di vulnerabilità – sono infatti in grado d...