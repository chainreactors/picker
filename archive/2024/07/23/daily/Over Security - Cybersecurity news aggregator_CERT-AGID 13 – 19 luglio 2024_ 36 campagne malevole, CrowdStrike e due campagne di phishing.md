---
title: CERT-AGID 13 – 19 luglio 2024: 36 campagne malevole, CrowdStrike e due campagne di phishing
url: https://www.securityinfo.it/2024/07/22/cert-agid-13-19-luglio-2024-36-crowdstrike-malware-phishing/
source: Over Security - Cybersecurity news aggregator
date: 2024-07-23
fetch_date: 2025-10-06T17:45:08.905354
---

# CERT-AGID 13 – 19 luglio 2024: 36 campagne malevole, CrowdStrike e due campagne di phishing

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 13 – 19 luglio 2024: 36 campagne malevole, CrowdStrike e due campagne di phishing

Lug 22, 2024  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [Malware](https://www.securityinfo.it/category/news/malware-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2024/07/22/cert-agid-13-19-luglio-2024-36-crowdstrike-malware-phishing/#respond)

---

Nel corso di questa settimana, il **CERT-AGID** ha individuato e analizzato **36 campagne malevole** nello scenario italiano di sua competenza.

Di queste, **23 erano mirate specificamente a obiettivi italiani**, mentre le restanti 13, pur essendo di natura più generica, hanno comunque avuto un impatto sul territorio nazionale.

A seguito di queste analisi, il CERT-AGID ha identificato **393 indicatori di compromissione (IOC),** che sono stati messi a disposizione degli enti accreditati per rafforzare le loro difese.

## I temi più rilevanti della settimana

Nell’ultima settimana, sono stati identificati 14 temi principali utilizzati per veicolare campagne malevole sul territorio italiano. Tra questi, il settore bancario emerge come uno dei più colpiti, con ricorrenti campagne di smishing rivolte principalmente ai clienti di istituti bancari italiani e internazionali, tra cui **Poste Italiane,** **Intesa Sanpaolo** e **Unicredit**.

Il tema del **Banking** è stato sfruttato anche per diffondere il malware Remcos, inviato alle vittime sotto forma di file BAT tramite email.

Il tema **Delivery** non è stato risparmiato, con campagne di phishing italiane ai danni di FedEx e la diffusione dei malware Lokibot e Snake Keylogger. Anche il tema **Preventivi** è stato ampiamente sfruttato per veicolare diversi malware, tra cui Lokibot, Formbook e PXRECVOWEIWOEI, oltre all’infostealer “Obj3ctivity”, già noto al CERT-AGID.

Il tema dei **Pagamenti** è stato utilizzato sia per campagne di phishing contro vari utenti, sia per diffondere i malware Guloader e Formbook. I restanti temi sono stati impiegati per veicolare varie tipologie di campagne malware e phishing.

Tra gli eventi di particolare interesse, si segnalano due campagne di phishing ai danni del **Ministero degli Affari Esteri** e della **Cooperazione Internazionale**: la prima, denominata “Visto per l’Italia”, mirava a raccogliere dati personali di utenti interessati a richiedere il visto, mentre la seconda era progettata per rubare le credenziali di accesso dei dipendenti, inducendoli a credere di star scaricando la VPN dell’ente di appartenenza.

Infine, ricordiamo il grave incidente globale causato da un aggiornamento difettoso rilasciato dall’[azienda di cybersicurezza CrowdStrike](https://www.securityinfo.it/2024/07/19/un-aggiornamento-di-crowdstrike-ha-bloccato-i-sistemi-windows-di-tutto-il-mondo/), che ha reso inutilizzabili numerosi PC e server Windows a livello mondiale, colpendo in particolare compagnie aeree, aeroporti, banche, borse finanziarie ed emittenti televisive.

![](https://www.securityinfo.it/wp-content/uploads/2024/07/CERT-AGID-temi.png)

Fonte: CERT-AGID

## Malware della settimana

Nell’arco della settimana sono state individuate **9 famiglie di malware** che hanno interessato l’Italia. Tra queste, alcune campagne hanno assunto particolare rilievo.

**Snake Keylogger** è stato diffuso attraverso due campagne: una italiana sul tema “Delivery” e una generica sul tema “Conferma”, entrambe veicolate tramite email con allegati ARJ. **Lokibot** è stato protagonista di una campagna italiana incentrata sul tema “Preventivo” e una generica sul tema “Delivery”, diffuse tramite email con allegati PDF e RAR.

**FormBook** è stato rilevato in una campagna italiana e una generica, entrambe sul tema “Pagamenti”, veicolate tramite email con allegati RAR e DOC. **Remcos** ha colpito con una campagna italiana a tema “Banking”, diffusa tramite email con allegato BAT.

**PXRECVOWEIWOEI** è stato individuato in una campagna generica a tema “Preventivo”, diffusa tramite email con allegato JS. **Guloader** è stato scoperto in una campagna italiana a tema “Pagamenti” diffusa tramite email. **Redline** è stato individuato in una campagna generica a tema “Contratti”, veicolata tramite email con allegato RAR.

**AgentTesla** è stato rilevato in una campagna italiana a tema “Contratti”, diffusa mediante email con allegato IMG. Infine, **Irata** è stato scoperto in una campagna italiana che sfrutta il tema “Banking” e veicola l’APK malevolo tramite SMS.

![](https://www.securityinfo.it/wp-content/uploads/2024/07/CERT-AGID-malware.png)

Fonte: CERT-AGID

## Phishing della settimana

Nel corso della settimana sono stati coinvolti **14 brand nelle campagne di phishing individuate**. Tra questi, si sono distinti per la quantità di attacchi **Aruba**, **Poste Italiane**, **Unicredit** e **Intesa Sanpaolo**.

Tuttavia, il primato spetta alle **campagne di Webmail non brandizzate**, che hanno registrato il maggior numero di tentativi. Queste ultime si sono rivelate particolarmente insidiose, mirando a carpire dati sensibili agli utenti attraverso strategie che non fanno leva su marchi noti, rendendo così più difficile per le vittime riconoscere la natura fraudolenta delle comunicazioni.

![](https://www.securityinfo.it/wp-content/uploads/2024/07/CERT-AGID-phishing.png)

Fonte: CERT-AGID

## Formati e canali di diffusione

I tipi di file utilizzati questa settimana sono stati **11**. Tranne il formato RAR, usato tre volte, stati tutti utilizzati una sola volta. Essi sono ARJ, PDF, ...