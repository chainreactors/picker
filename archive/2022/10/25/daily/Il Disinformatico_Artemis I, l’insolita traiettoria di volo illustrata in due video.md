---
title: Artemis I, l’insolita traiettoria di volo illustrata in due video
url: http://attivissimo.blogspot.com/2022/10/artemis-i-la-traiettoria-di-volo.html
source: Il Disinformatico
date: 2022-10-25
fetch_date: 2025-10-03T20:49:24.399091
---

# Artemis I, l’insolita traiettoria di volo illustrata in due video

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2022/10/24

### Artemis I, l’insolita traiettoria di volo illustrata in due video

Due video illustrano in dettaglio la traiettoria di volo piuttosto insolita prevista per la missione circumlunare senza equipaggio *Artemis I*, prova generale del ritorno degli astronauti sulla Luna, la cui partenza è al momento [pianificata](https://blogs.nasa.gov/artemis/2022/10/12/nasa-sets-date-for-next-launch-attempt-for-artemis-i-moon-mission/) per il prossimo 14 novembre.

Il volo durerà in tutto 26 giorni circa (a seconda della data esatta di lancio) e collauderà nello spazio profondo tutti i sistemi di supporto vitale del veicolo spaziale *Orion* oltre che il vettore gigante SLS e il modulo di servizio, che è realizzato in Europa. Questa missione stabilirà un nuovo record di distanza dalla Terra per un veicolo spaziale capace di trasportare esseri umani. Sfrutterà il campo gravitazionale lunare (*gravity assist*) per accelerare e arrivare a mezzo milione di km dalla Terra (quindi più lontano della Luna), inserendosi in un’orbita retrograda lontana (*Distant Retrograde Orbit*), che è altamente stabile e richiede poco propellente. Quest’orbita viene definita *lontana* perché è in gran parte a notevole distanza dalla superficie lunare (minimo di 100 km e massimo di 70.000 km) e *retrograda* perché *Orion* volerà intorno alla Luna in direzione opposta a quella in cui la Luna orbita intorno alla Terra.

La stabilità dell’orbita DRO, [spiega](https://www.nasa.gov/feature/orion-will-go-the-distance-in-retrograde-orbit-during-artemis-i) la NASA, è dovuta al fatto che interagisce con due punti del sistema Terra-Luna in cui gli oggetti tendono a restare in equilibrio fra le attrazioni gravitazionali dei due corpi celesti. Quest’orbita era stata studiata inizialmente per l’*Asteroid Redirect Mission*, un progetto (poi abbandonato) di cattura di un asteroide da piazzare in orbita stabile intorno alla Luna a scopo di studio.

Durante il ritorno verso la Terra *Orion* effettuerà un altro passaggio vicino alla Luna, a circa 100 km dalla sua superficie, e concluderà il proprio viaggio con un ammaraggio nell’Oceano Pacifico.

La missione successiva avrà a bordo quattro astronauti e volerà intorno alla Luna. La terza missione porterà gli astronauti sul suolo lunare, oltre cinquant’anni dopo l’ultima visita di esseri umani sul nostro satellite. La partenza di questa terza missione è attualmente prevista per il 2024, ma non esiste ancora il veicolo di allunaggio, per cui è probabile che ci saranno ulteriori rinvii.

Il primo video è della NASA ([scaricabile qui](https://images.nasa.gov/details-NHQ_2019_1010_Artemis%20I%20Mission%20Trajectory)).

Il secondo video è dell’ESA e mostra il ruolo nella missione del Modulo di Servizio Europeo, che è il contributo dell’ESA al veicolo *Orion* della NASA e fornisce elettricità, acqua, ossigeno e azoto alla capsula oltre a mantenerne la temperatura e la traiettoria e a dargli parte della spinta verso la Luna e per il ritorno verso la Terra.

A differenza delle missioni *Apollo*, che dipendeva da batterie e celle a combustibile (*fuel cell)*, il Modulo di Servizio userà pannelli solari per generare energia. Al termine della missione, il modulo si staccherà dalla capsula *Orion* e si disintegrerà nell’atmosfera terrestre. Uno schema generale della missione è pubblicato dall’ESA [qui](https://blogs.esa.int/orion/2022/08/27/artemis-i-mission-overview/) (in inglese).

Pubblicazione iniziale:
[24.10.22](https://attivissimo.blogspot.com/2022/10/artemis-i-la-traiettoria-di-volo.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/2300913403004274433 "Post per email")

Labels:
[Artemis 1](https://attivissimo.blogspot.com/search/label/Artemis%201),
[spazio](https://attivissimo.blogspot.com/search/label/spazio)

#### Nessun commento:

[Posta un commento](https://www.blogger.com/comment/fullpage/post/7421441/2300913403004274433)

[Post più recente](https://attivissimo.blogspot.com/2022/10/condividere-lesperienza-della-realta.html "Post più recente")

[Post più vecchio](https://attivissimo.blogspot.com/2022/10/faq-perche-il-disinformatico-ora-e.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/2300913403004274433/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
Malti
Nederlandse
Norske (Bokmål)
Polski
Português
Română
Русский
Slovenská jazyku
Slovenski jezik
Shqiptar
Српски језик
Svenska
Swahili
ไทย
Filipino
Türk
Українське
اردو
Việt
ייִדיש
中文 (简体字)
中文 (正體字)

![](https://blogger.googleusercontent.com/img/b/R29vZ2xl/AVvXsEhQ-_-OkaZJxWiZ8HkG3dGC9gbuPA1qB0VDZQ_nOM3eKADHVNjFHFpuxfv0jRYUqMFEy9I7T68WBC4RqG2fgk01IH3SXqiRjKw2b146wtndBtQV-IupobE5YcCFlmXWeIV8sQYgsw/s1600/Cattivissimo-by-francesco-lombardi-gianluigi-gatti.png)

Credit: Gianluigi Gatti

[Telefono, mail, social](https://attivissimo.me/contact/)

**RSS/Feedly:** [attivissimo.blogspot.com](https://attivissimo.blogspot.com)

[Biografia e foto](https://attivissimo.me/about/) / [About me](https://attivissimo.me/english-please/about-me/)

[FAQ](https://attivissimo.me/faq/)

[I temi delle mie conferenze](https://attivissimo.me/disinformaticalendario/temi-conferenze/)

[Podcast (RSI Radiotelevisione Svizzera)](https://www.rsi.ch/web/podcast/il-disinformatico/)

[Podcast (Radio Inblu, 2016-19)](https://www.radioinblu.it/category/la-rete-in-3-minuti/)

[Storie di Scienza](https://attivissimo.me/storie-di-scienza/)

[Indagini sull’11/9](https://undicisettembre.blogspot.com)

[Complotti Lunari](https://complottilunari.blogspot.com)

[*Moonscape*](https://moonscapemovie.blogspot.com) (documentario)

[La bufala delle “scie chimiche”](https://sciechimicheinfo.blogspot.com)

[Auto elettriche: Fuoriditesla.ch](https://fuoriditesla.blogspot.com/)

[Connessioni](https://attivissimo.blogspot.com/p/connessioni.html)

[Disqus: grassetti, corsivi e altri effetti](https://attivissimo.blogspot.com/p/come.html)

[Commenti: regole e uso](https://attivissimo.blogspot.com/p/commenti.html)

[Copyright di questo blog](https://attivissimo.blogspot.com/p/copyright.html)

[Demo per tracciamento pubblicitario](https://attivissimo.blogspot.com/p/link-per-demo-tracciamento-pubblicitario.html)

[Perché identificare tutti sui social network è una pessima idea? Rispieghiamolo con gli esperti](https://attivissimo.blogspot.com/2019/11/perche-identificare-tutti-sui-social.html)

## Libri

[Luna? Sì, ci siamo andati!](http://luna1969.info)

[Moon Hoax: Debunked!](https://www.moonhoaxdebunked.com/)

[Almanacco dello Spazio](https://almanaccodellospazio.ch/)

[L’Efficercatore: uso avanzato dei motori di ricerca](https://efficercatore.blogspot.com/)

[Come diventare detective antibufala](https://www.generazioniconnesse.it/site/_file/documenti/Comunicazione/Fake_news/Dispensa_Docenti_decalogo_bastabufale.pdf) (guida commissionata da MIUR e Camera dei Deputati)

[Gli altri miei libri](https://attivissimo.blogspot.com/p/libri-pubblicati.html)

## Appuntamenti pubblici

[![](https://blogger.googleusercontent.com/img/b/R29vZ2xl/AVvXsEiwWo0VmlJW4KbR2KYCr10iEPHo1F2w37XMCsBe5YIHWIkZiTTkwcN6y_lIPVZN5bLGrtRczw_v5y...