---
title: Apple, come funziona la nuova app Password
url: https://www.wired.it/article/apple-app-password-ios-18-iphone-guida/
source: Instapaper: Unread
date: 2024-09-18
fetch_date: 2025-10-06T18:29:09.501070
---

# Apple, come funziona la nuova app Password

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Come funziona la nuova app Password di Apple

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Matt Burgess](/contributor/matt-burgess/)

[Gadget](/gadget/)

17.09.2024

# Come funziona la nuova app Password di Apple

Su iOs 18 arriva la prima app indipendente del colosso per la gestione delle password: abbiamo raccolto tutte le cose da sapere

![password smartphone](https://media-assets.wired.it/photos/66e93ea2bf782a2062db14c5/16:9/w_2560%2Cc_limit/Security_Apple_Password_Manager_GettyImages-1618511059.jpg)

Skye Battles; Getty Images

L'ultimo aggiornamento software di **Apple** per iPhone, [**iOs 18**](https://www.wired.it/article/ios-18-novita-download-iphone-compatibili/), è arrivato ieri e include una **nuova app: Password**. Per la prima volta, il colosso sfrutta la capacità di **salvare i dati di accesso del suo smartphone** e li inserisce in **un'applicazione indipendente**, che potrebbe anche contribuire a **migliorare la sicurezza** delle password di milioni di persone.

Dopo che per anni vi è stato ripetuto che dovreste creare password uniche e forti per ogni sito web e app, probabilmente vi dividete in due campi: quelli che affidano completamente la propria vita a un [password manager](https://www.wired.it/article/migliori-password-manager/) e **quelli che usano ancora "[123456](https://www.wired.it/article/123456-password-italiani/)" per ogni portale**.

![A screenshot of the new Passwords app in iOS 18 on Apple's iPhone.](https://media-assets.wired.it/photos/66e93ea2220f64aaddf4c1b5/3:4/w_1600%2Cc_limit/signal-2024-09-16-163125_002.jpeg)

La nuova app Password in iOs 18.

Photograph: WIRED Staff

La nuova app Password di Apple è crittografata e inclusa automaticamente in iOs 18. Rappresenta **un'evoluzione di Portachiavi e delle [funzionalità di salvataggio delle password](https://www.wired.it/article/apple-password-manager-nascosto/)**. Con l'aggiornamento del sistema operativo, Portachiavi – che esiste da più di dieci anni – non ha più un posto di primo piano nelle impostazioni dell'iPhone e i dati salvati in precedenza sull'app vengono spostati all'interno di Password.

Il lancio dell'**app per la gestione delle password**, che sarà disponibile anche su MacOs Sequoia e iPadOs 18, potrebbe da una parte contribuire a migliorare il rapporto delle persone con le loro password, ma anche sfidare i password manager esistenti.

"*Questa mossa rende l'app più visibile ai profani e li informa su questo metodo sicuro per memorizzare e gestire le password* – spiegano Talal Haj Bakry e Tommy Mysk della società di sicurezza [Mysk](https://x.com/mysk_co) –. *L'utente ha un password manager predefinito preinstallato sul proprio dispositivo che offre una **crittografia end-to-end** durante la sincronizzazione dei dati tra i dispositivi*".

## La nuova app Password di Apple

L'app Passwords ha un design piuttosto essenziale. Aprendo l'applicazione su un iPhone, appaiono sei diverse caselle: **Tutti, Passkeys, Codici, Wi-Fi, Sicurezza e Eliminate**. Sono le funzioni principali dell'app, che consentono di salvare dati di ogni tipo nelle rispettive sezioni. Il campo Sicurezza offre dei sistemi di controllo che consentono di identificare le password deboli ed esposte.

"*Questo aumenterà sicuramente l'adozione di questa app preinstallata e **rafforzerà la sicurezza degli utenti***", commentano Bakry e Mysk, aggiungendo che Password presenta i dati salvati "*in modo più organizzato rispetto all'app Impostazioni*".

Apple afferma che Password utilizza la crittografia end-to-end per memorizzare i dati dell'utente, il che significa che **nessuno, nemmeno l'azienda, è a conoscenza di quello che è stato salvato**. All'interno dell'app è possibile cercare i propri dati di accesso e impostare gruppi per condividere le password con altre persone.

I dati dei login salvati vengono **sincronizzati tra i dispositivi Apple utilizzando [iCloud](https://www.wired.it/article/trasferire-foto-da-google-foto-a-icloud-tool/)**, il che significa che le informazioni crittografate vengono condivise con i server cloud di Apple e sono disponibili su tutti i device dell'azienda. Ma è comunque possibile disattivare la sincronizzazione delle password su un dispositivo specifico, e l'app è bloccata tramite FaceID.

Quando si utilizza Password, tutti i **dati precedentemente salvati nel Portachiavi o in AutoFill verranno spostati**. Il discorso vale anche per chi ha utilizzato il sistema [Accedi con Apple](https://support.apple.com/it-it/102609) su siti o app. Non è chiaro perché Apple abbia deciso di trasformare Portachiavi in un gestore di password proprio ora, anche se l'azienda sviluppa le singole funzioni da diversi anni.

Avere un'applicazione autonoma di Apple progettata per la gestione delle password potrebbe **incoraggiare molte persone ad adottare pratiche migliori**. "*Non possiamo aspettarci che gli utenti abbiano un centinaio di account e che per ognuno usino una password forte. In realtà è colpa dei progettisti, perché questi sistemi non sono stati realizzati tenendo presenti le capacità di un essere umano medio*", osserva Siamak Shahandashti, [docente](https://www-users.york.ac.uk/~sfs521/) del gruppo di ricerca sulla cybersicurezza e la privacy dell'Università di York.

## La morte della password

**Le password stanno [lentamente](https://www.wired.it/article/azienda-senza-password/) [morendo](https://www.wired.it/article/google-passkey-opzione-predefinita-password/)**. Negli ultimi anni, siti, applicazioni e produttori di telefoni hanno iniziato a introdurre le **passkey**, una tecnologia che (pur con [qualche problema](https://www.wired.it/article/password-perche-non-ce-ne-sbarazzeremo-presto-passkey/)) risulta più sicura e non richiede la memorizzazione di dati di accesso complessi. .

Leona Lassak, assistente di ricerca presso l'Università della Ruhr a Bochum che ha studiato l'[adozione delle passkey](https://leonalassak.com/#publications), sostiene che una maggiore "*visibilità*" dell'app Password può aiutare a far conoscere la tecnologia a un pubblico più ampio, che altrimenti non utilizzerebbe un password manager, e contribuire alla transizione verso le passkey: "*Si è discusso della necessità di avere gestori di passkey perché una volta che le utilizzeremo sui siti web, probabilmente ce ne saranno diverse per ogni sito*", afferma.

**La nuova applicazione incoraggia discretamente l'adozione delle passkey**. All'interno delle impostazioni di Password (accessibili attraverso le preferenze di sistema di Apple), c'è la possibilità di attivare aggiornamenti "automatici" delle passkey, che consentiranno agli account esistenti di utilizzarle quando saranno disponibili.

## Minaccia per i password manager?

I **password manager** esistono da anni e il mercato offre molte opzioni diverse, dalle applicazioni open source ai sistemi basati su browser. Ogni alternativa presenta una serie di pro e contro.

L'ingresso di Apple nel mercato della gestione delle password con lo sbarco di una nuova app su milioni di iPhone, Mac e iPad, potrebbe avere un **impatto anche sull'ecosistema in generale**. "*Non c'è dubbio che l'app Password di Apple potrebbe **rendere obsoleti o meno attraenti i password manager di terze parti***", dicono Bakry e Mysk, sottolineando però che gli utenti devono usare iCloud per sincronizzare le password nel nuovo sistema di Apple e che c...