---
title: Affrontare l’Emergenza di Conformità: il Regolamento Cloud e la direttiva NIS2
url: https://www.ictsecuritymagazine.com/notizie/affrontare-lemergenza-di-conformita-il-regolamento-cloud-e-la-nis2/
source: ICT Security Magazine
date: 2024-07-20
fetch_date: 2025-10-06T17:44:26.294866
---

# Affrontare l’Emergenza di Conformità: il Regolamento Cloud e la direttiva NIS2

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Conformità: il Regolamento Cloud e la direttiva NIS2 BIP CyberSec](https://www.ictsecuritymagazine.com/wp-content/uploads/Regolamento-Cloud-e-la-NIS2.jpg)

# Affrontare l’Emergenza di Conformità: il Regolamento Cloud e la direttiva NIS2

A cura di:[Redazione](#molongui-disabled-link)  Ore 19 Luglio 202426 Settembre 2025

In un mondo sempre più connesso e digitalizzato, le innovazioni tecnologiche stanno cambiando radicalmente il modo di comunicare e di gestire i processi di business.

A livello comunitario e nazionale è inoltre in corso un grande lavoro di **normalizzazione** e **standardizzazione** della Cybersecurity al fine di rendere i servizi digitali **più resilienti** ed aumentare la fiducia degli utenti di tali servizi.

Per adattarsi ai cambiamenti, agli sviluppi tecnologici e rimanere competitivi in un mercato fortemente dinamico, le aziende devono implementare processi atti a garantire la digitalizzazione e la protezione dei dati e del patrimonio informativo.

Tra le nuove sfide rientra anche la necessità di essere compliant ai regolamenti e alle normative, anch’esse in continua evoluzione. In questo contesto, l’emergenza di conformità è diventata una priorità per molte aziende e in particolare per le Pubbliche Amministrazioni, specialmente considerando le recenti introduzioni normative.

Ci riferiamo in particolare al regolamento Cloud e alla NIS2, che hanno l’onore e l’onere di proseguire il grande lavoro di innalzamento della cyber security richiedendo alle aziende l’implementazione di controlli di sicurezza secondo un approccio *risk-based*.

### Il Regolamento Cloud nella PA: Nuovi Standard Normativi

**Il Regolamento Cloud**, adottato da AGID con Determinazione 628/2021, rappresenta una importante iniziativa normativa dal momento che mira a garantire la sicurezza e la protezione dei dati nel contesto dell’uso dei servizi cloud. Nello specifico il Regolamento definisce i livelli minimi di sicurezza, capacità elaborativa, risparmio energetico e affidabilità delle infrastrutture digitali per la PA e le caratteristiche di qualità, sicurezza, performance e scalabilità, portabilità dei servizi cloud per la pubblica amministrazione, le modalità di migrazione nonché le modalità di qualificazione dei servizi cloud per la Pubblica Amministrazione.

Per capire meglio da quale contesto partiamo parlando di una emergenza di conformità, tuttavia, è necessario iniziare ponendoci la domanda che segue.

### A che punto siamo in Italia e in Europa sul tema della sicurezza nel Cloud per le PA?

![Regolamento Cloud nella PA: Nuovi Standard Normativi - BIP CyberSec](https://www.ictsecuritymagazine.com/wp-content/uploads/incidents-in-the-cloud.png)

Partiamo dallo scenario più recente. Come si evince dal “CrowdStrike 2024 – Global Threat Report”, il numero di attacchi che hanno coinvolto infrastrutture cloud è **aumentato del 75% nel 2023** ed i **gruppi criminali specializzati** nel prendere di mira esclusivamente gli ambienti cloud sono **aumentati del 110%:** si parla infatti di avversari “**cloud-conscious**”.

![Conformità Regolamento Cloud e NIS2 - BIP CyberSec](https://www.ictsecuritymagazine.com/wp-content/uploads/Rapporto-Clusit-2024.png)Dal “Rapporto Clusit 2024” emerge che gli attacchi cyber in Italia sono aumentati del 65%. Tra il 2019 e il 2023 il campione ha incluso 653 attacchi noti di particolare gravità che hanno coinvolto realtà italiane. Di questi, 310 incidenti – cioè più del 47% sono avvenuti nel 2023.

Ciò vuol dire che il Cloud non è sicuro? Non è così, ma è necessario adeguarsi agli standard per renderlo un ambiente stabile e protetto da rischi, in particolare per la PA.

Per questo Il **18 gennaio 2022** l’Agenzia per la Cybersicurezza Nazionale ha adottato la **Determina n. 307/2022** che definisce, mediante specifici **allegati**, i **requisiti minimi e le caratteristiche** che devono assicurare **le infrastrutture digitali e i servizi cloud** di cui si avvalgono le Pubbliche Amministrazioni. Il percorso di qualificazione dei servizi e delle infrastrutture è **sfidante** e **complesso** e prevede l’esecuzione di step obbligatori nel rispetto di deadline stringenti.

Un vero e proprio percorso di adeguamento che deve seguire i seguenti macro-step:

1. **CLASSIFICAZIONE DEI DATI/SERVIZI:** Tutte le Pubbliche Amministrazioni devono classificare i dati e servizi digitali sulla base di tre livelli definiti (ordinari, critici, strategici) secondo il modello predisposto da ACN e comunicare il livello ai propri fornitori.
2. **ADEGUAMENTO INFRASTRUTTURA E SERVIZI:** le aziende che intendono qualificarsi devono soddisfare requisiti sulla base della classificazione dei dati trattati. Il numero dei requisiti è incrementale rispetto al livello precedente**.**
3. **QUALIFICAZIONE:** Le aziende richiedono la qualificazione tramite il portale ACN. Una volta completato il processo, le infrastrutture/servizi qualificate sono inserite nel Catalogo ACN, disponibile sul sito dell’Agenzia.

Secondo il PNRR, **entro il 2026** il **75% dei servizi digitali pubblici dovrà migrare su piattaforme cloud**. Allo stesso tempo, il 100% dei servizi e i dati strategici della PA che hanno impatto sul funzionamento dello Stato dovrà essere ospitato su infrastrutture sicure e sovrane. Ma perché parli...