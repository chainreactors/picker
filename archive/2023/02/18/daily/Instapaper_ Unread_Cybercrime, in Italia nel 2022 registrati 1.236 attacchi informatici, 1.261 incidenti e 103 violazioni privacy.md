---
title: Cybercrime, in Italia nel 2022 registrati 1.236 attacchi informatici, 1.261 incidenti e 103 violazioni privacy
url: https://www.key4biz.it/cybercrime-in-italia-nel-2022-registrati-1-236-attacchi-informatici-1-261-incidenti-e-103-violazioni-privacy/435418/
source: Instapaper: Unread
date: 2023-02-18
fetch_date: 2025-10-04T07:26:32.748404
---

# Cybercrime, in Italia nel 2022 registrati 1.236 attacchi informatici, 1.261 incidenti e 103 violazioni privacy

* [Sezioni](/sezioni/)
  + [Internet](https://www.key4biz.it/category/internet/)
  + [Media](https://www.key4biz.it/category/media/)
  + [Telecoms](https://www.key4biz.it/category/telecoms/)
  + [Energia](https://www.key4biz.it/category/energia/)
  + [DeepNews](https://www.key4biz.it/category/deepnews/ "hotspot")
  + [Cybersecurity](https://www.key4biz.it/category/cybersecurity/)
  + [Space&Underwater](https://www.key4biz.it/category/spaceunderwater/ "spaceunderwater")
  + [Smart City](https://www.key4biz.it/category/smart-city/)
  + [Eventi](https://www.key4biz.it/category/eventi/)
* [Video](https://www.key4biz.it/category/video/)
* [Rubriche](/rubriche/)
  + [Bibliotech](https://www.key4biz.it/category/bibliotech/)
  + [Focus Mail](https://www.key4biz.it/category/focus-mail/)
  + [Mappamondo](https://www.key4biz.it/category/mappamondo/)
  + [Ars Artificialis](https://www.key4biz.it/category/internet/ars-artificialis/)
  + [Cloud Wave](https://www.key4biz.it/category/internet/cloud-wave/)
  + [Generative AI Insights](https://www.key4biz.it/category/internet/generative-ai-insights/)
  + [Giornata Parlamentare](https://www.key4biz.it/category/contributors/giornata-parlamentare/)
  + [Sos Energia](https://www.key4biz.it/category/energia/sos-energia/)
  + [Sos Tech](https://www.key4biz.it/category/telecoms/sos-tech/)
  + [Truenumbers](https://www.key4biz.it/category/internet/truenumbers/)
* [Contributors](https://www.key4biz.it/category/contributors/)
* INFO
  + [Chi siamo](https://www.key4biz.it/chi-siamo/)
  + [L’EDITORE](https://www.supercom.it/)
  + [Key4Biz, dicono di noi](https://www.key4biz.it/dicono-di-noi/)
  + [MEDIAKIT](https://www.key4biz.it/wp-content/uploads/2025/04/KEY4BIZ-mediakit_2025_web.pdf)
  + [Contatti](https://www.key4biz.it/contatti/)
  + [INFORMATIVA PRIVACY](https://www.key4biz.it/privacy/)

[![Key4Biz](https://www.key4biz.it/wp-content/themes/key4biz2019/img/key4biz-logo.png?v=1.2)](https://www.key4biz.it/)

* Altre testate
  + [Cybersecurity Italia](https://www.cybersecitalia.it/)
  + [Energia Italia news](https://energiaitalia.news/)

[Newsletter](/category/dailyletter/ "iscriviti alla newsletter")

[![SUW 2025](https://www.key4biz.it/wp-content/uploads/2025/07/ban-suw2025-728x90-1.png)](https://www.spaceandunderwater.events/ "SUW 2025")

[Home](https://www.key4biz.it/)

»

[Cybersecurity](https://www.key4biz.it/category/cybersecurity/)

»

Cybercrime, in Italia nel 2022 registrati 1.236 attacchi informatici, 1.261 incidenti e 103 violazioni privacy

scarica il report

# Cybercrime, in Italia nel 2022 registrati 1.236 attacchi informatici, 1.261 incidenti e 103 violazioni privacy

 di [Piermario Boccellato](https://www.key4biz.it/author/pieroboccellato/)
|
16 Febbraio 2023, ore 15:00

![Cybercrime, in Italia nel 2022 registrati 1.236 attacchi informatici, 1.261 incidenti e 103 violazioni privacy](https://www.key4biz.it/wp-content/uploads/2023/02/cybercrime-italia-cyber-hacker-sicurezza-bandiera-480x240.jpg)
[Cybersecurity](https://www.key4biz.it/category/cybersecurity/ "Cybersecurity")

Marzo e maggio del 2022 sono stati i mesi peggiori per quanto riguarda la sicurezza informatica. Il settore finance conserva il suo primato tra i settori più colpiti con 939.

Nel 2022 in Italia sono stati registrati **2.600** fenomeni legati al cybercrime, di cui **1.236** attacchi, **1.261** incidenti e **103** violazioni della privacy; un numero quasi doppio rispetto ai **1.356 del 2021** e più che quadruplicato rispetto ai **605 del 2020**.

Il dato emerge dall’**ultimo** **[‘Threat Intelligence Report’](https://www.key4biz.it/wp-content/uploads/2023/02/Exprivia-Threat-Intelligence-Report_2022.pdf)** di **Exprivia** che prende in considerazione 118 fonti aperte (siti di aziende colpite, siti pubblici di interesse nazionale, agenzie di stampa online, blog e social media).

[![](https://www.key4biz.it/wp-content/uploads/2023/02/Schermata-2023-02-16-alle-14.31.43-1024x603.png)](https://www.key4biz.it/wp-content/uploads/2023/02/Schermata-2023-02-16-alle-14.31.43.png)

Solo nel trimestre ottobre-dicembre 2022 si sono verificati **547** eventi, con una progressiva crescita nel mese di dicembre (che da solo ne conta 257), diventando così il terzo mese dell’anno per numero di fenomeni dopo marzo e maggio.

[![SUW 2025](https://www.key4biz.it/wp-content/uploads/2025/06/ban-suw2025-300x250-1.jpg)](https://www.spaceandunderwater.events/ "RFW 2025")

[![](https://www.key4biz.it/wp-content/uploads/2023/02/Schermata-2023-02-16-alle-14.32.32-1024x603.png)](https://www.key4biz.it/wp-content/uploads/2023/02/Schermata-2023-02-16-alle-14.32.32.png)

Nel rapporto il **cybercrime** si conferma nel 2022 la motivazione principale che porta gli hacker a compiere azioni malevoli con oltre 2.000 fenomeni, registrando un aumento del 73% rispetto al 2021. A partire dal 2022, con il conflitto russo-ucraino, si è aggiunto alla lista delle motivazioni anche il **cyberwarfare** (guerra cibernetica) con ben **157** fenomeni registrati; di particolare importanza l’**hacktivism** (attività criminali al fine di promuovere una causa politica o sociale) aumentate del **139%** rispetto al 2021.

[![](https://www.key4biz.it/wp-content/uploads/2023/02/Schermata-2023-02-16-alle-14.33.17-1024x603.png)](https://www.key4biz.it/wp-content/uploads/2023/02/Schermata-2023-02-16-alle-14.33.17.png)

## **Al settore Finance la maglia nera**

Anche il settore **Finance**, con picchi importanti per tutto il 2022 e, in particolare, nella prima metà dell’anno, conserva il suo primato tra i settori più colpiti con **939** casi (il 36% del totale e più del doppio rispetto al 2021 quando erano stati 428). Secondo gli esperti dell’Osservatorio questo numero è legato al fatto che le aziende finanziarie, gli istituti bancari, le piattaforme di criptovalute, gestendo importanti quantità di denaro, siano un obiettivo attraente per gli attaccanti. Segue il settore **Software/Hardware –** tra i bersagli preferiti durante la pandemia **–** con **343** casi, in lieve flessione rispetto allo scorso anno quando erano stati 388, mentre l’**Industria** èal terzo posto con ben **280** fenomeni, seguita da **Pubblica Amministrazione** (passa da 120 a **260** casi)e **Retail** (da 118 a 172) che si confermano settori tra i più vulnerabili.

![](https://www.key4biz.it/wp-content/uploads/2023/02/Schermata-2023-02-16-alle-14.33.52-1024x562.png)

Tra le tipologie di danno rilevate nel 2022 primeggia ancora il **furto di dati** con il 70% dei casi sulla totalità dei fenomeni registrati; a netta distanza, ma da non sottovalutare, **danno economico** e **service interruption** (rispettivamente il 10% e l’11% del totale). Tra le tecniche più utilizzate, mantiene il primato il **phishing-social engineering** con **1.133** casi di adescamento in rete o via mail verso utenti distratti o poco consapevoli, quasi il doppio del 2021 quando erano stati 627, rappresentando, quindi, il 43% del totale dei casi nel 2022.

[![](https://www.key4biz.it/wp-content/uploads/2023/02/Schermata-2023-02-16-alle-14.34.10-1024x562.png)](https://www.key4biz.it/wp-content/uploads/2023/02/Schermata-2023-02-16-alle-14.34.10.png)

Il report rileva, infine, una diminuzione dei dispositivi IoT esposti in rete nell’ultimo trimestre dell’anno (-8%), mentre l’indice sul rapporto tra dispositivi sicuri e non, elaborato dall’Osservatorio, evidenzia una maggiore vulnerabilità nel Sud Italia. Per la prima volta, invece, il rapporto tra servizi digitali analizzati e vulnerabilità identificate sembra vedere tutto il territorio nazionale muoversi con la stessa velocità.

## **Pericolo cybercrime non solo per le aziende italiane, ma anche per lo Stato e le sue infrastrutture critiche**

Secondo i dati della**[Polizia Postale e delle Comunicazioni](https://www.commissariatodips.it/index.html)** nel 2022 sono stati rilevati **12.947 attacchi** **(+138%, erano stati 5.435 nel 2021)** e sono 332 le persone indagate (+78% rispetto all’anno scorso).

Le tensioni ge...