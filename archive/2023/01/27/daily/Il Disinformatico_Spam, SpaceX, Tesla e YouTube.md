---
title: Spam, SpaceX, Tesla e YouTube
url: http://attivissimo.blogspot.com/2023/01/spam-spacex-e-youtube.html
source: Il Disinformatico
date: 2023-01-27
fetch_date: 2025-10-04T05:00:12.449726
---

# Spam, SpaceX, Tesla e YouTube

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2023/01/26

### Spam, SpaceX, Tesla e YouTube

C’è un tipo di spam particolare che sta diventando più frequente: i
video fraudolenti su YouTube. Video che vengono addirittura consigliati da
YouTube ai suoi utenti.

Si tratta di video che sembrano pubblicati da aziende molto conosciute ma sono
in realtà creati da truffatori che prendono immagini, nomi e marchi di queste
aziende e riconfezionano il tutto in modo che lo spettatore creda di assistere
a una nuova comunicazione aziendale, per esempio l’annuncio di un nuovo
prodotto, mentre in realtà gli viene proposto del materiale video vecchio al
quale viene aggiunto un link che porta alla truffa vera e propria.

La cosa assurda, appunto, è che questi video finiscono fra quelli consigliati
allo spettatore da YouTube perché rispecchiano i suoi interessi.

Per esempio, nei video che mi vengono consigliati da YouTube mi è comparso
l’avviso di un video in diretta il cui titolo parlava di SpaceX, la società
spaziale di Elon Musk, e annunciava un aggiornamento da parte di Musk stesso
sul lancio del razzo gigante Falcon Heavy, un argomento che effettivamente mi interessa. L’account che presentava il video
aveva il marchio di Tesla, altra azienda di Musk, e si faceva chiamare
*Tesla Academy*.

[![](https://blogger.googleusercontent.com/img/b/R29vZ2xl/AVvXsEgWiYbO4M5JsXPY3-T1hBKMKzlqC4yOtJxzhc8D0psT3j__O_0J2AmIoCpCW0uOTOAW4CrTF9N7xhE9nOWhoqHLvuBTbkY_StMwqARc2Wbudsz-rqtwZ5rP9irvT5OdtozSsEY3mIirV6CwufpJ-g-EpwcZx40oUY4UMPkvbOKOpIOuBiE82q8/w640-h441/Screenshot%202023-01-16%20at%2017.53.43.png)](https://blogger.googleusercontent.com/img/b/R29vZ2xl/AVvXsEgWiYbO4M5JsXPY3-T1hBKMKzlqC4yOtJxzhc8D0psT3j__O_0J2AmIoCpCW0uOTOAW4CrTF9N7xhE9nOWhoqHLvuBTbkY_StMwqARc2Wbudsz-rqtwZ5rP9irvT5OdtozSsEY3mIirV6CwufpJ-g-EpwcZx40oUY4UMPkvbOKOpIOuBiE82q8/s2037/Screenshot%202023-01-16%20at%2017.53.43.png)

Adesso sapete quali sono i miei interessi, almeno quelli che YouTube crede che siano i miei interessi.

Facendo scorrere il video, però, mi sono accorto che non era affatto una diretta, ma era una replica di una presentazione fatta da Elon Musk tempo fa, ed è comparso in sovrimpressione un codice QR insieme all’immagine di un tweet di Elon Musk che diceva *“La tua vita cambierà entro pochi minuti se scansionerai il codice QR. Non è uno scherzo.”*

[![](https://blogger.googleusercontent.com/img/b/R29vZ2xl/AVvXsEiszz4ESyeEO562jG34DfEoeUk__NABETWalRYR-OduIW2CDSYrHPBDHCCJhKkLMOE14d8BPwVDCktcmg5tIIRGYGcTy_bNtREx0-8wyWVJLumxobO02UjZXHIp3oP2W8TA3xoQjhEEcSwAXUB_-J8w_V4UCJu67IgSw9hy9g8oAiHTG5WLmP0/w640-h438/Screenshot%202023-01-16%20at%2017.51.13.png)](https://blogger.googleusercontent.com/img/b/R29vZ2xl/AVvXsEiszz4ESyeEO562jG34DfEoeUk__NABETWalRYR-OduIW2CDSYrHPBDHCCJhKkLMOE14d8BPwVDCktcmg5tIIRGYGcTy_bNtREx0-8wyWVJLumxobO02UjZXHIp3oP2W8TA3xoQjhEEcSwAXUB_-J8w_V4UCJu67IgSw9hy9g8oAiHTG5WLmP0/s2048/Screenshot%202023-01-16%20at%2017.51.13.png)

Inoltre nei commenti erano stati fissati alcuni messaggi che parlavano di un grande *giveaway*, ossia di una distribuzione di regali da parte di Musk. Addirittura veniva proposto di raddoppiare le proprie criptovalute nel giro di *“3-5 minuti”* se si scansionava il codice QR mostrato nel video o si seguiva un link, citato nei commenti, per partecipare a questa elargizione.

[![](https://blogger.googleusercontent.com/img/b/R29vZ2xl/AVvXsEjtdXYU--OaztQ7Twcz8EVEQtpVQxMYwb8Ev3aiP7TSM8FZo2geuoLOjtPUurFElVWAqo1YdgRZNyDfiRT4NDJvuBGEg6GxnyRA-FqPAwiB7YAh7p6IQU0ypB2EL5A2MVaEsAZ_0T3SwwxWOx90lslntmOz-Z5o2O9rx17dJuLVTYAppNTdxWw/w400-h316/Screenshot%202023-01-16%20at%2017.52.48.png)](https://blogger.googleusercontent.com/img/b/R29vZ2xl/AVvXsEjtdXYU--OaztQ7Twcz8EVEQtpVQxMYwb8Ev3aiP7TSM8FZo2geuoLOjtPUurFElVWAqo1YdgRZNyDfiRT4NDJvuBGEg6GxnyRA-FqPAwiB7YAh7p6IQU0ypB2EL5A2MVaEsAZ_0T3SwwxWOx90lslntmOz-Z5o2O9rx17dJuLVTYAppNTdxWw/s420/Screenshot%202023-01-16%20at%2017.52.48.png)

Cliccando sul link o seguendo il codice QR si veniva portati a un sito contenente un annuncio, con tanto di logo di SpaceX e ritratto di Elon Musk, che spiegava i dettagli della partecipazione. Per raddoppiare le proprie criptovalute era sufficiente inviarle al sito.

[![](https://blogger.googleusercontent.com/img/b/R29vZ2xl/AVvXsEgsAKFbdZOlgUIrVQ605GfOyU6Cs_vXih3VDrKYnkqiA1VidFf52L3e3jcXZMV-akHC3E1JteJUweg211qNLv6RZtS0xpVkwwev7jRHxMSaBmbb8ENQEussaAjuoTotExKF8iXO1KuwsULuTHfODHQyMT1qJQ4ItiUPy2S7KvaBIG2wjJy_K1I/w583-h640/Screenshot%202023-01-16%20at%2017.53.02.png)](https://blogger.googleusercontent.com/img/b/R29vZ2xl/AVvXsEgsAKFbdZOlgUIrVQ605GfOyU6Cs_vXih3VDrKYnkqiA1VidFf52L3e3jcXZMV-akHC3E1JteJUweg211qNLv6RZtS0xpVkwwev7jRHxMSaBmbb8ENQEussaAjuoTotExKF8iXO1KuwsULuTHfODHQyMT1qJQ4ItiUPy2S7KvaBIG2wjJy_K1I/s1380/Screenshot%202023-01-16%20at%2017.53.02.png)

Ovviamente si trattava di una trappola: se avessi abboccato, avrei mandato dei soldi non a SpaceX o a Elon Musk ma a degli sconosciuti, che sicuramente avrebbero fatto qualunque cosa tranne rimandarmene il doppio. Ho quindi segnalato a YouTube che si trattava di spam, usando l’apposita funzione e scegliendo la sezione *“Spam o ingannevole”* e poi *“Truffe o frodi”*, e infine ho descritto le ragioni della segnalazione.

[![](https://blogger.googleusercontent.com/img/b/R29vZ2xl/AVvXsEiB42XDyLMcoPSxsWPsZSdETs_2YZxXazLNO9FU7HJj_kFw5tFbMvJH_ZdaCtdhWP0dGX1ILiDa5I1GMpeu4dMALSnUdWOJrChuV6Ep5C1jjS7-PqNHr4rcPW_6F5ry4mmWbYf_H4fzECBrtUvIlGhC-ekynkF5gboYtPW6wuYX--94QFJ3Xns/w640-h378/Screenshot%202023-01-16%20at%2017.51.28.png)](https://blogger.googleusercontent.com/img/b/R29vZ2xl/AVvXsEiB42XDyLMcoPSxsWPsZSdETs_2YZxXazLNO9FU7HJj_kFw5tFbMvJH_ZdaCtdhWP0dGX1ILiDa5I1GMpeu4dMALSnUdWOJrChuV6Ep5C1jjS7-PqNHr4rcPW_6F5ry4mmWbYf_H4fzECBrtUvIlGhC-ekynkF5gboYtPW6wuYX--94QFJ3Xns/s2047/Screenshot%202023-01-16%20at%2017.51.28.png)

Pubblicazione iniziale:
[26.1.23](https://attivissimo.blogspot.com/2023/01/spam-spacex-e-youtube.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/8208849413450883959 "Post per email")

Labels:
[Elon Musk](https://attivissimo.blogspot.com/search/label/Elon%20Musk),
[PodcastRSI](https://attivissimo.blogspot.com/search/label/PodcastRSI),
[SpaceX](https://attivissimo.blogspot.com/search/label/SpaceX),
[spam](https://attivissimo.blogspot.com/search/label/spam),
[truffe](https://attivissimo.blogspot.com/search/label/truffe),
[Youtube](https://attivissimo.blogspot.com/search/label/Youtube)

#### Nessun commento:

[Posta un commento](https://www.blogger.com/comment/fullpage/post/7421441/8208849413450883959)

[Post più recente](https://attivissimo.blogspot.com/2023/01/avvocato-richiede-eliminazione-di-un.html "Post più recente")

[Post più vecchio](https://attivissimo.blogspot.com/2023/01/le-mail-da-bsacompliancesolutionsorg.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/8208849413450883959/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
Malti
Nederlandse
Norske (Bokmål)
Polski
Português
Română
Русский
Slovenská jazyku
Slovenski jezik
Shqiptar
Српски језик
Svenska
Swahili
ไทย
Filipino
Türk
Українське
اردو
Việt
ייִדיש
中文 (简体字)
中文 (正體字)

![](https://blogger.googleusercontent.co...