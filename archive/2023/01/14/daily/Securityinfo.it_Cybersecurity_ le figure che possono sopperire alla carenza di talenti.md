---
title: Cybersecurity: le figure che possono sopperire alla carenza di talenti
url: https://www.securityinfo.it/2023/01/13/transizione-team-cybersecurity/?utm_source=rss&utm_medium=rss&utm_campaign=transizione-team-cybersecurity
source: Securityinfo.it
date: 2023-01-14
fetch_date: 2025-10-04T03:53:51.576648
---

# Cybersecurity: le figure che possono sopperire alla carenza di talenti

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Cybersecurity: le figure che possono sopperire alla carenza di talenti

Gen 13, 2023  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Minacce](https://www.securityinfo.it/category/approfondimenti/minacce/), [RSS](https://www.securityinfo.it/category/rss/), [Tecnologia](https://www.securityinfo.it/category/approfondimenti/tecnologia/)
 [0](https://www.securityinfo.it/2023/01/13/transizione-team-cybersecurity/#respond)

---

**La carenza di talenti nel campo IT è un problema sempre più sentito per le aziende:** mancano le figure per affrontare la trasformazione tecnologica e guidare l’innovazione. **La cybersecurity è uno dei campi che più di altri soffre questa mancanza**, ed essendo una parte fondamentale del business è necessario sopperire all’assenza di professionisti il prima possibile.

**Una delle strade percorribili consiste nel trasformare i talenti che si possiedono in un team di sicurezza.** Ci sono diverse figure professionali in grado di specializzarsi un altro ambito; molte delle loro skill sono in linea con le capacità richieste agli esperti di cybersecurity.

## I sei ruoli tecnici adatti alla cybersecurity

Tra le figure che possono prendere parte dei team di cybersecurity ci sono **gli ingegneri del software e gli sviluppatori**: essi sono in grado di scrivere codice e sviluppare software, abilità che può essere riusata anche nell’ambito della sicurezza informatica. Essendo esperti a livello di codice, **possono implementare programmi di sicurezza con feature aggiuntive di protezione, ancor più resistenti agli attacchi.**

![cybersecurity](https://www.securityinfo.it/wp-content/uploads/2023/01/code-820275_1280.jpg)

Anche **i network architect** possono giocare un ruolo fondamentale nella definizione di un team di cybersecurity grazie alla loro profonda conoscenza delle reti. Queste figure **sono già in grado di definire delle reti sicure e di implementare misure di sicurezza aggiuntive**, ma necessitano di un training sulle principali minacce che popolano il web e su quelle che potrebbero colpire l’organizzazione.

**Gli specialist del supporto IT sono tra le figure più indicate per affrontare le sfide di sicurezza**: la loro capacità di identificare e analizzare i problemi e la vasta conoscenza di dispositivi hardware e sistemi software li colloca in una posizione avvantaggiata. Nel caso di incidenti di sicurezza **gli specialist IT sono in grado di pensare in maniera critica e individuare la sorgente degli attacchi.**

Un team di cybersecurity che si rispetti possiede anche conoscenze di IA: per questo **è consigliato coinvolgere anche gli sviluppatori di sistemi IA**. Gli algoritmi di machine learning sono un alleato fondamentale per individuare e rispondere alle minacce, oltre che per sviluppare tool di penetration testing e strumenti automatizzati per individuare le minacce.

**I cloud specialist conoscono gli [strumenti di sicurezza offerti dai cloud provider](https://www.securityinfo.it/2022/12/20/cloud-sfide-opportunita/) e sono in grado di definire la strategia d’adozione migliore per la propria azienda.** Grazie alle loro conoscenze in materia, queste figure possono sviluppare un controllo degli accessi ai dati sensibili presenti nel cloud e creare un ulteriore livello di protezione.

![cybersecurity](https://www.securityinfo.it/wp-content/uploads/2023/01/network-2402637_1280.jpg)

Infine, anche i data analyst possono giocare un ruolo decisivo in un team di cybersecurity: grazie alla loro capacità di identificare pattern sconosciuti nei dati, **gli analisti possono individuare minacce non ancora rilevate o sviluppare modelli predittivi per anticipare gli attacchi futuri e predisporre misure di protezione.**

## Affrontare il cambiamento

**Ognuna di queste figure necessita di un training specifico per adattare le proprie capacità al mondo della sicurezza informatica.** Tutti i ruoli devono conoscere i diversi tipi di minacce e comprenderne a fondo la natura per non farsi trovare impreparati; inoltre, devono rimanere aggiornati sulle ultime tecniche in uso per poter fare scelte oculate.

Chi si occupa dell’architettura, come i cloud specialist e i network architect, deve anche **approfondire le ultime tecnologie e i sistemi di protezione più usati per scegliere quello più adatto per la propria organizzazione** e integrarlo nell’infrastruttura esistente.

![cybersecurity](https://www.securityinfo.it/wp-content/uploads/2023/01/security-4851428_1280.jpg)

Scegliere di adattare i ruoli tecnici alla cybersecurity può rivelarsi una scelta vincente in un momento di grave carenza di talenti. Sebbene sia necessario avere figure altamente qualificate nell’ambito, **alcune figure possono fare la differenza nei team di sicurezza, ma solo se adeguatamente formate.**

Condividi l'articolo

* [Tweet](https://twitter.com/share)

---

* [Cloud](https://www.securityinfo.it/tag/cloud/), [cloud computing](https://www.securityinfo.it/tag/cloud-computing/), [cybersecurity](https://www.securityinfo.it/tag/cybersecurity/), [cybersicurezza](https://www.securityinfo.it/tag/cybersicurezza/), [data analyst](https://www.securityinfo.it/tag/data-analyst/), [developer](https://www.securityinfo.it/tag/developer/), [ingegnere del software](https://www.securityinfo.it/tag/ingegnere-del-software/), [it support](https://www.securityinfo.it/tag/it-support/)

[Twitter non vuole responsabilità per la violazione del database degli utenti](https://www.securityinfo.it/2023/01/13/twitter-non-vuole-responsabilita-per-la-violazione-del-database-degli-utenti/)
[Lorenz: attacco ransomware a distanza di mesi](https://www.securityinfo.it/2023/01/12/lorenz-attacco-ransomware-a-distanza-di-mesi/)

---

![](https://secure.gravatar.com/avatar/25...