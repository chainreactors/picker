---
title: Microsoft, i computer Windows di tutto il mondo bloccati da un bug di CrowdStrike
url: https://www.wired.it/article/crowdstrike-bug-pc-windows-bloccati/
source: Instapaper: Unread
date: 2024-07-20
fetch_date: 2025-10-06T17:45:33.198726
---

# Microsoft, i computer Windows di tutto il mondo bloccati da un bug di CrowdStrike

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Microsoft, i computer Windows di tutto il mondo bloccati da un bug di CrowdStrike

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Diana Principe](/contributor/diana-principe/)

[Security](/security/)

19.07.2024

# Microsoft, i computer Windows di tutto il mondo bloccati da un bug di CrowdStrike

Un aggiornamento di CrowdStrike sta mandando in tilt aeroporti, banche e media

![Passeggeri bloccati al desk di un checkin dell'aeroporto Suvarnabhumi di Bangkok  dopo il problema informatico a CrowdStrike](https://media-assets.wired.it/photos/669a4af76b0375216b2fd89c/16:9/w_2560%2Cc_limit/2162646462)

Passeggeri bloccati al desk di un check-in dell'aeroporto Suvarnabhumi di Bangkok (Thailandia) dopo il problema informatico a CrowdStrike del 19 luglioMailee Osten-Tan/Getty Images

**[Articolo in aggiornamento]**

In questo momento un guasto del sistema di Microsoft starebbe causando numerosi problemi a varie aziende a livello globale. Se il vostro computer [Windows](https://www.wired.it/article/nuova-vulnerabilita-per-windows/) in questo momento vi sta restituendo una [temibile schermata blu](https://www.wired.it/article/bug-microsoft-posta/), non preoccupatevi. Siete in ottima compagnia. Sono migliaia, infatti, i pc Microsoft **bloccati da un aggiornamento buggato rilasciato dal fornitore [CrowdStrike](https://www.wired.it/article/crowdstrike-microsoft-software-cloud-azienda-ucraina-trump/)**, che sta impedendo il riavvio dei dispositivi in tutto il mondo.

![Microsoft i computer Windows di tutto il mondo bloccati da un bug di CrowdStrike](https://media-assets.wired.it/photos/669a32db98f3693477044ef6/master/w_1600%2Cc_limit/image.png)

Le prime segnalazioni sono arrivate dall'Australia quando da noi era ancora notte fonda. E nella mattinata di oggi anche le aziende attive sul territorio europeo hanno cominciato a segnalare il blocco dei loro computer, nonché delle loro attività. Sky News ha dovuto bloccare la messa in onda dei suoi notiziari, e [**Ryanair**](https://www.wired.it/article/ryanair-voli-estate-2024-tagli-boeing/) si è ritrovata ad avere problemi con le partenze dei voli. E non solo. Il sito/app **Downdetector** mostra disservizi a tantissimi servizi, come Sisal, [Microsoft](https://www.wired.it/article/microsoft-violazione-cloud-cina-rischi/) Store e molti altri. E anche i servizi di emergenza degli Stati Uniti sembrano avere i pc bloccati dall’aggiornamento fallato di CrowdStrike.

#### X content

## Che cos’è il software Falcon

Forse a qualcuno non aveva mai sentito il nome CrowdStrike prima di oggi, ma gli esperti del settore sanno bene di trovarsi di fronte a una delle più note aziende statunitensi di sicurezza informatica. E **Falcon**, nello specifico, è uno dei prodotti di punta della società: un software che le organizzazioni installano sui loro computer per tenerli al sicuro da cyberattacchi e [malware](https://www.wired.it/topic/malware/). Il suo compito è quello di monitorare ciò che accade sui dispositivi, alla ricerca di segnali di eventuali attività malevole in corso. E, quando rileva qualcosa di sospetto, contribuisce a bloccare la minaccia. Insomma, quello che fa un antivirus, ma con qualche competenza in più.

Se rileva che un cybercriminale sta “comunicando” con il computer che sta monitorando, allora Falcon deve essere in grado di interrompere questa comunicazione. E per farlo deve essere necessariamente **integrato con il sistema operativo del dispositivo su cui viene eseguito**, Microsoft Windows. E se questa integrazione rende il software di CrowdStrike potente, dall’altro rappresenta anche **una delle sue maggiori vulnerabilità**. Quando Falcon ha un problema, allora lo ha anche Windows. Proprio come nel caso dell’aggiornamento di oggi. È bastato un bug per bloccare tutti i computer al mondo.

## Gli aeroporti coinvolti

[Segnalazioni di disservizi arrivano da Milano Malpensa, vari scali spagnoli, Singapore, Vienna e Los Angeles](https://www.wired.it/article/guasto-microsoft-tutti-disagi-aeroporti/). Anche l'aeroporto di Berlino si aggiunge all'elenco degli scali che al momento segnalano ritardi dovuti a un **guasto tecnico nei loro sistemi IT,** come ha segnalato lo stesso scalo della capitale tedesca su *X*. Oltre a Ryanair, la compagnia [Wizz Air](https://www.wired.it/article/low-cost-biglietti-aerei-confronto-costi-extra/) sta consigliando ai propri passeggeri di recarsi in aeroporto almeno tre ore prime del volo per problemi ai software. I servizi attualmente non disponibili sono: il sito web e l'applicazione mobile di Wizz Air, il sistema di prenotazione, quello di check-in online e il servizio clienti. Durante queste interruzioni la compagnia invita a svolgere le procedure in aeroporto. L'aeroporto di Fiumicino ha dichiarato che i propri sistemi operativi non sono coinvolti, ma che si registrano ritardi sui voli per i riflessi del disservizio mondiale.

Tutti i violi delle compagnie americane Delta, United e American Airlines sono bloccati. L'ha dichiarato la Federal Aviation Administration segnalando problemi di “comunicazione”, legati al guasto di **CrowdStrike**, senza specificare quanto durerà l'ordine di fermo a terra.

Sac, la società che gestisce gli aeroporti di Catania e Comiso ha comunicato delle “difficoltà operative, rallentamenti nelle operazioni di accettazione e disservizi per i passeggeri”. Mentre, all'aeroporto Marconi di Bologna nessun volo al momento è stato cancellato, anche grazie a imbarchi fatti a “mano” da parte del personale di terra, solo dei rallentamenti ai check-in che stanno causando ritardi nelle partenze.

## I commenti

Arrivano il primo **commento** del colosso tecnologico statunitense **Microsoft** che ha dichiarato di aver adottato “azioni di mitigazione” dopo le interruzioni del servizio. “*I nostri servizi continuano a registrare miglioramenti mentre continuiamo ad adottare misure di mitigazione*”, ha affermato l’azienda in un post su *X*. In un avviso, Microsoft ha ammesso che gli utenti “*potrebbero non essere in grado di accedere a varie app e servizi di Microsoft 365*”.

Anche **Crowdstrike** ha commentato: “*Siamo a conoscenza di segnalazioni di arresti anomali su host Windows relativi al Falcon Sensor, i nostri team tecnici stanno lavorando attivamente per risolvere questo problema*”, ha scritto Crowdstrike in un avviso confermando l’interruzione all'1:30 di venerdì, orario della costa est americana. Ricordiamo che Falcon Sensor di CrowdStrike è un software progettato per prevenire attacchi informatici.

Secondo **Omer Grossmann**, Cio di CyberArk, “Anche se siamo solo a luglio, uno dei problemi informatici più significativi del 2024. I danni ai processi aziendali a livello globale sono drammatici. L’inconveniente è dovuto a un aggiornamento del software del prodotto EDR di CrowdStrike, soluzione che funziona con privilegi elevati e protegge gli endpoint. Un suo malfunzionamento può, come stiamo vedendo in questo caso specifico, causare il crash del sistema operativo”.

Anche Alexander Liskin, Head of Threat Research di **Kaspersky** ha rilasciato un commento a riguardo: “*Al momento, è difficile stimare quanto tempo sarà necessario per risolvere il problema, poiché ogni dispositivo (computer, laptop o server) deve essere riavviato manualmente in modalità sicura, non potendo utilizzare strumenti di gestione. Questo rappresenta un problema molto grave c...