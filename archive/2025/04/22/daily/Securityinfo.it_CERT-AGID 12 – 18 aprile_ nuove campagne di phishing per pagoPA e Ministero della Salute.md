---
title: CERT-AGID 12 – 18 aprile: nuove campagne di phishing per pagoPA e Ministero della Salute
url: https://www.securityinfo.it/2025/04/21/cert-agid-12-18-aprile-campagne-phishing-pagopa-ministero-salute/?utm_source=rss&utm_medium=rss&utm_campaign=cert-agid-12-18-aprile-campagne-phishing-pagopa-ministero-salute
source: Securityinfo.it
date: 2025-04-22
fetch_date: 2025-10-06T22:07:18.184151
---

# CERT-AGID 12 – 18 aprile: nuove campagne di phishing per pagoPA e Ministero della Salute

Aggiornamenti recenti Ottobre 6th, 2025 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 12 – 18 aprile: nuove campagne di phishing per pagoPA e Ministero della Salute

Apr 21, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Privacy](https://www.securityinfo.it/category/news/privacy-news/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/)
 [0](https://www.securityinfo.it/2025/04/21/cert-agid-12-18-aprile-campagne-phishing-pagopa-ministero-salute/#respond)

---

Nel corso dell’ultima settimana, il **CERT-AGID** ha rilevato **57 campagne malevole** nel panorama italiano, con 26 operazioni mirate espressamente contro il nostro Paese e altre 31 di portata più generica ma che hanno comunque coinvolto utenti e infrastrutture italiane.

A supporto delle attività di prevenzione e difesa, sono stati messi a disposizione degli enti accreditati ben **767 indicatori di compromissione**.

### I temi della settimana

Sono stati ben **17 i temi sfruttati questa settimana** dai cybercriminali per confezionare le campagne malevole indirizzate al territorio italiano.

Tra i più ricorrenti, si distingue il tema “**Ordine**”, utilizzato in campagne generiche per diffondere malware come Darkcloud, SnakeKeylogger, Formbook e AgentTesla.

Anche “**Fattura**” è tornato al centro dell’attenzione, comparendo in tre campagne italiane e due di respiro più ampio, tra cui una mirata agli utenti di Aruba. In questo contesto sono stati veicolati AgentTesla, XWorm, LokiBot e SnakeKeylogger.

Il tema “**Banking**” ha accompagnato tre campagne rivolte all’Italia e due generiche, in forma di phishing e smishing, servendo anche come canale per la diffusione di MassLogger, BingoMod e SpyNote.

![](https://www.securityinfo.it/wp-content/uploads/2025/04/CERT-AGID-cover-2.jpg)

Questa settimana il CERT-AGID ha rilevato 57 campagne malevole ed emesso 767 indicatori di compromissione.

Particolarmente attivo anche il tema “**Pagamenti**”, sfruttato in quattro campagne italiane e due generiche, utilizzato per veicolare FormBook e Grandoreiro tramite email e per colpire via phishing utenti di servizi come Zimbra, BRT e PagoPA.

Non è mancato il tema “**Documenti**”, presente in tre campagne generiche e due italiane, sfruttato per diffondere malware come Lumma e Remcos e per attacchi di phishing ai danni del Notariato e di DocuSign.

Il tema “**Booking**” è stato usato in due campagne italiane e due generiche, associato a pagine truffaldine con finti Captcha per distribuire malware.

“**Delivery**”, invece, è comparso in una campagna generica e tre italiane, legato alla diffusione di Remcos via email, smishing contro Poste Italiane e BRT e alla circolazione di AgentTesla.

Infine, il tema “**Contratti**” è stato utilizzato in tre campagne generiche per veicolare Snakekeylogger e Guloader attraverso email. Gli altri temi riscontrati sono stati impiegati in campagne più frammentate, ma sempre con finalità malevole legate a malware e phishing di varia natura.

Tra gli eventi più significativi della settimana, si segnala una nuova campagna di phishing che prende di mira gli **utenti di pagoPA**.

L’inganno avviene attraverso email che richiamano presunte fatture da 75 euro, con l’obiettivo di indurre le vittime a fornire dati personali e informazioni sensibili come i dettagli della carta di credito.

![](https://www.securityinfo.it/wp-content/uploads/2025/04/CERT-AGID-temi-3.png)

Fonte: CERT-AGID

Un’altra campagna di phishing ha invece sfruttato il nome del **Ministero della Salute**, riprendendo un modello già osservato all’inizio dell’anno ma con un nuovo dominio truffaldino, “ministerosalute[.]io”.

Anche in questo caso, le email false promettono un rimborso e richiedono informazioni personali, tra cui nome, indirizzo e dati della carta di credito, cercando di carpire la fiducia delle potenziali vittime con un linguaggio istituzionale e rassicurante.

### Malware della settimana

Nel corso della settimana sono state individuate **14 famiglie di malware** attive sul territorio italiano, distribuite attraverso campagne mirate o più generiche che hanno comunque interessato utenti e sistemi del nostro Paese.

Tra le minacce più rilevanti figura **AgentgTesla**, rilevato in tre campagne italiane legate ai temi “Booking”, “Aggiornamenti” e “Delivery”, oltre che in tre campagne generiche a tema “Ordine” e “Fattura”, tutte veicolate via email con allegati nei formati ZIP, RAR, Z e IMG.

**AsyncRat** è stato protagonista di tre campagne “Booking” – una italiana e due generiche – diffuse attraverso link a pagine con finti Captcha, oltre a una campagna “Prezzi” distribuita via email con allegati RAR.

Anche **SnakeKeylogger** è tornato in scena con una campagna italiana a tema “Fattura” e tre campagne generiche legate ai temi “Contratti” e “Ordine”, in cui il malware è stato veicolato con allegati RAR, ARJ e LZH.

![](https://www.securityinfo.it/wp-content/uploads/2025/04/CERT-AGID-malware-3.png)

Fonte: CERT-AGID

**FormBook** è comparso in tre campagne generiche, associate ai temi “Ordine” e “Pagamenti”, e diffuse tramite email con allegati compressi ZIP, RAR e 7Z.

Anche **Remcos** ha fatto registrare attività: una campagna italiana con tema “Documenti” e due campagne generiche legate a ...