---
title: Sintesi riepilogativa delle campagne malevole nella settimana del 28 giugno – 4 luglio
url: https://cert-agid.gov.it/news/sintesi-riepilogativa-delle-campagne-malevole-nella-settimana-del-28-giugno-4-luglio/
source: Over Security - Cybersecurity news aggregator
date: 2025-07-05
fetch_date: 2025-10-06T23:26:45.331706
---

# Sintesi riepilogativa delle campagne malevole nella settimana del 28 giugno – 4 luglio

* [Vai al contenuto](#main)
* [Vai alla navigazione del sito](#menu "accedi al menu")

[![Logo CERT-AGID](/wp-content/themes/cert-agid/assets/images/cert-agid-logo-white.svg)](https://cert-agid.gov.it/)

# [CERT-AGID Computer Emergency Response Team AGID](https://cert-agid.gov.it/)

[Agenzia per
l'Italia Digitale](https://www.agid.gov.it)

[![Logo AgID - Agenzia per l'Italia Digitale](/wp-content/themes/cert-agid/assets/images/logo-agid.svg)](https://www.agid.gov.it)

Seguici su

* [RSS](https://cert-agid.gov.it/feed/ "RSS")
* [Telegram](https://t.me/certagid "Telegram")
* [X / Twitter](https://twitter.com/agidcert "X / Twitter")

cerca nel sito

[Menu](#menu "accedi al menu")

![Logo del CERT-PA](/wp-content/themes/cert-agid/assets/images/cert-agid-logo-black.svg)
CERT-AGID

<https://cert-agid.gov.it/>

## Menu di navigazione

* Documentazione
  + [Documenti AGID](https://cert-agid.gov.it/documenti-agid/)
  + [Pillole informative](https://cert-agid.gov.it/pillole-informative/)
  + [Flusso IoC](https://cert-agid.gov.it/scarica-il-modulo-accreditamento-feed-ioc/)
* [Chi siamo](https://cert-agid.gov.it/chi-siamo/)
* [Contatti](https://cert-agid.gov.it/contatti/)
* [Strumenti](https://cert-agid.gov.it/strumenti/)
  + [hashr](https://cert-agid.gov.it/hashr/)
  + [Verifica HTTPS e CMS](https://cert-agid.gov.it/verifica-https-cms/)
  + [Statistiche sulle campagne italiane di malware e phishing](https://cert-agid.gov.it/statistiche/)
* [Glossario](https://cert-agid.gov.it/glossario/)
  + [0day](https://cert-agid.gov.it/glossario/0day/)
  + [Botnet](https://cert-agid.gov.it/glossario/botnet/)
  + [Data breach](https://cert-agid.gov.it/glossario/data-breach/)
  + [DDOS-DOS](https://cert-agid.gov.it/glossario/ddos-dos/)
  + [Deep-Dark web](https://cert-agid.gov.it/glossario/deep-dark-web/)
  + [Defacing](https://cert-agid.gov.it/glossario/defacing/)
  + [Exploit](https://cert-agid.gov.it/glossario/exploit/)
  + [MITM](https://cert-agid.gov.it/glossario/mitm/)
  + [OSINT-CLOSINT](https://cert-agid.gov.it/glossario/osint-closint/)
  + [Phishing](https://cert-agid.gov.it/glossario/phishing/)
  + [Privilege escalation](https://cert-agid.gov.it/glossario/privilege-escalation/)
  + [Spam](https://cert-agid.gov.it/glossario/spam/)
  + [Spoofing](https://cert-agid.gov.it/glossario/spoofing/)
  + [SQLi-SQL Injection](https://cert-agid.gov.it/glossario/sqli-sql-injection/)
  + [XSS](https://cert-agid.gov.it/glossario/xss/)
* Link utili
  + [Agenzia per l’Italia Digitale](https://www.agid.gov.it/)
  + [CSIRT Italia](https://csirt.gov.it)
  + [CERT-GARR](https://www.cert.garr.it/)
  + [CNAIPIC](https://www.commissariatodips.it/profilo/cnaipic/index.html)
  + [CERT-DIFESA](https://www.difesa.it/smd/cor/cert-difesa/25338.html)

* [Home](https://cert-agid.gov.it/)
* [Notizie](https://cert-agid.gov.it/category/news/)
* [Malware](https://cert-agid.gov.it/category/news/malware/)
* Sintesi riepilogativa delle campagne malevole nella settimana del 28 giugno – 4 luglio

# Sintesi riepilogativa delle campagne malevole nella settimana del 28 giugno – 4 luglio

04/07/2025

 [riepilogo](https://cert-agid.gov.it/tag/riepilogo/)

![](https://cert-agid.gov.it/wp-content/uploads/2025/07/ioca_2025-07-04.png)

In questa settimana, il CERT-AGID ha riscontrato ed analizzato, nello scenario italiano di suo riferimento un totale di **79 campagne** **malevole**, di cui 32 con obiettivi italiani e 47 generiche che hanno comunque interessato l’Italia, mettendo a disposizione dei suoi [enti accreditati](https://cert-agid.gov.it/scarica-il-modulo-accreditamento-feed-ioc/) i relativi **2723 indicatori di compromissione (IoC)** individuati.

Riportiamo a seguire il dettaglio delle tipologie illustrate nei grafici, risultanti dai dati estratti dalle piattaforme del CERT-AGID e consultabili tramite la [pagina delle Statistiche](https://cert-agid.gov.it/statistiche/).

## Andamento della settimana

![](https://cert-agid.gov.it/wp-content/uploads/2025/07/andamento.png)

## I temi più rilevanti della settimana

![](https://cert-agid.gov.it/wp-content/uploads/2025/07/themes.png)

Sono **28** i temi sfruttati questa settimana per veicolare le campagne malevole sul territorio italiano. In particolare si rileva:

1. **Multe** – Tema sfruttato in sette campagne di phishing veicolate via email, tutte circoscritte al contesto italiano. Le campagne impiegano falsi avvisi di sanzioni stradali non pagate, simulando comunicazioni ufficiali di **PagoPA**, con l’obiettivo di impossessarsi dei dettagli delle carte di pagamento delle vittime.
2. **Delivery** – Tema impiegato in tre campagne di phishing, di cui due italiane, veicolate via email: vengono simulate comunicazioni da parte di brand noti come **DHL**, **BRT** e **FedEx** per ingannare le vittime con finte notifiche di spedizioni. L’argomento è stato inoltre utilizzato per distribuire i malware **FormBook** e **VipKeylogger** tramite cinque campagne generiche.
3. **Ordine** – Tema impiegato in una campagna di phishing generica e per sei campagne generiche veicolate via email e finalizzate alla diffusione dei malware **VipKeylogger**, **FormBook**, **Remcos** e **Obj3ctivity**.
4. **Banking** – Tema sfruttato in sei campagne veicolate tramite email e PEC, con una prevalenza italiana. Le campagne includono attività di phishing (come quella a nome **ING**) e la diffusione di malware come **Copybara**, **Bingomod**, **Remcos** e **AgentTesla**.
5. **Pagamenti** – Tema sfruttato in sei campagne veicolate via email, prevalentemente generiche con una di origine italiana. Le campagne mirano sia al phishing, come nel caso di **PayPal**, sia alla diffusione dei malware **AsyncRat**, **FormBook** e **QuasarRAT**.

Il resto dei temi sono stati utilizzati per veicolare campagne di malware e di phishing di vario tipo.

**Eventi di particolare interesse:**

* È stata individuata una nuova campagna italiana che veicola malware **MintsLoader** tramite comunicazioni inviate da caselle **PEC** compromesse. Le email malevole contengono link che rimandano al download di un file **JavaScript** che a sua volta scarica ed esegue uno script **PowerShell**, utlizzando tecniche già adottate in simili [campagne precedenti](https://cert-agid.gov.it/tag/mintsloader/).
* Rilevata una nuova campagna di smishing ai danni di **INPS**. In maniera simile a [campagne passate](https://cert-agid.gov.it/tag/inps/), quella nuova è finalizzata alla sottrazione di dati e documenti personali delle vittime da usare per il furto di identità.
* Continua la diffusione delle email di phishing che utilizzano il nome e il logo di **PagoPA**, su cui il CERT-AGID ha già sollevato l’attenzione nelle [recenti news](https://cert-agid.gov.it/tag/pagopa/). Attualmente, si continua ad assistere a un numero notevole di campagne fraudolente – 23 nel solo mese di giugno – che, fingendosi comunicazioni riguardanti presunti verbali di infrazioni stradali, mirano a raccogliere dati personali e informazioni sulle carte di credito delle vittime.

## Malware della settimana

![](https://cert-agid.gov.it/wp-content/uploads/2025/07/malware.png)

Sono state individuate, nell’arco della settimana, **15 famiglie di malware** che hanno interessato l’Italia. Nello specifico, di particolare rilievo, troviamo le seguenti campagne:

1. **FormBook** – Rilevate nove campagne generiche a tema *“Booking”*, *“Ordine”*, *“Pagamenti”*, *“Preventivo”*, *“Delivery”* e *“Prezzi**”* veicolate tramite email con allegati RAR, LZH, CAB, IMG e ZIP.
2. **Remcos** – Rilevate una campagna italiana *“Banking”* e quattro campagne generiche *“Contratti”*, *“Banking”*, *“Ordine”* e *“Legale”* diffuse mediante email con allegati ZIP, RAR e ARJ.
3. **VipKeylogger** – Individuate cinque campagne generiche a tema *“Ordine”*, *“Prezzi”* e *“Delivery”* diffuse con email contenenti allegati ZIP, RAR e 7Z.
4. **AsyncRat** – Scoperte quattro campagne generiche a tema *“Pagamenti”* , *“Preventivo”*, *“Aggiornamenti”* e *“Contratti”*, distribuite tramite email con alle...