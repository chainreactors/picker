---
title: CERT-AGID 6-12 settembre: i ransomware mostrano una nuova tattica di ingegneria sociale
url: https://www.securityinfo.it/2025/09/15/cert-agid-6-12-settembre-i-ransomware-mostrano-una-nuova-tattica-di-ingegneria-sociale/?utm_source=rss&utm_medium=rss&utm_campaign=cert-agid-6-12-settembre-i-ransomware-mostrano-una-nuova-tattica-di-ingegneria-sociale
source: Securityinfo.it
date: 2025-09-16
fetch_date: 2025-10-02T20:12:45.148222
---

# CERT-AGID 6-12 settembre: i ransomware mostrano una nuova tattica di ingegneria sociale

Aggiornamenti recenti Ottobre 1st, 2025 2:22 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Il 60% dei firewall non supera i controlli di conformità: la ricerca di FireMon](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)
* [CERT-AGID 20–26 settembre: phishing, malware e PEC compromesse](https://www.securityinfo.it/2025/09/29/cert-agid-20-26-settembre-phishing-malware-e-pec-compromesse/)
* [Nuova variante del malware XCSSET prende di mira gli sviluppatori Xcode su macOS](https://www.securityinfo.it/2025/09/26/nuova-variante-del-malware-xcsset-prende-di-mira-gli-sviluppatori-xcode-su-macos/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 6-12 settembre: i ransomware mostrano una nuova tattica di ingegneria sociale

Set 15, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Gestione dati](https://www.securityinfo.it/category/news/gestione-dati-news/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Leaks](https://www.securityinfo.it/category/news/leaks-news/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Privacy](https://www.securityinfo.it/category/news/privacy-news/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/09/15/cert-agid-6-12-settembre-i-ransomware-mostrano-una-nuova-tattica-di-ingegneria-sociale/#respond)

---

La scorsa settimana il **CERT-AGID** ha identificato e analizzato **75 campagne malevole** nell’ambito italiano: **41 hanno preso di mira obiettivi nazionali**, mentre 34 erano di carattere generico ma hanno comunque interessato il nostro Paese.

Agli enti accreditati ha messo a disposizione i **1.235 indicatori di compromissione (IoC)** individuati.

### I temi della settimana

Questa settimana i temi sfruttati per veicolare le campagne malevole in Italia sono stati **venti**.

In primo piano si sono viste le “**Multe**”: svariate campagne italiane, tutte via email, hanno abusato del brand PagoPA, con un caso che ha simulato comunicazioni del Ministero dell’Interno.

I messaggi hanno riprodotto **false notifiche di sanzioni o avvisi di pagamento** con l’obiettivo di sottrarre i dati delle carte; in un caso il link alla pagina malevola è stato inserito dentro un allegato PDF invece che nel corpo dell’email.

![](https://www.securityinfo.it/wp-content/uploads/2025/09/CERT-AGID-6-12-cover.jpg)

Pagamenti e banche nel mirino: phishing su PagoPA e ING, nove famiglie di malware e prevalenza di RAR/ZIP; colpite università e servizi INPS.

Sul fronte “**Banking**” si sono contate dodici campagne di phishing italiane, sempre via email, che hanno preso di mira ING, Intesa Sanpaolo, BPM, Fineco e, in un caso, anche PayPal.

Il tema “**Ordine**” è stato usato in nove campagne complessive, di cui sette generiche e due italiane: le prime hanno diffuso diversi malware, tra cui Formbook, AgentTesla, DarkCloud e Remcos, spesso attraverso archivi compressi contenenti eseguibili malevoli; le due campagne italiane hanno distribuito VipKeylogger e Remcos.

Gli “**Aggiornamenti**” sono comparsi in sei campagne, cinque generiche e una italiana. Nelle campagne generiche è stato diffuso principalmente il malware Lumma Stealer, veicolato tramite archivi ZIP con eseguibili malevoli, mentre la campagna italiana ha puntato su un phishing ai danni degli utenti Microsoft Outlook.

Il tema “**Documenti**” è stato sfruttato in cinque campagne, quattro generiche e una italiana: le generiche hanno diffuso AgentTesla, Remcos e Guloader, oltre a un’ulteriore **campagna di phishing contro HSBC**.

Quella italiana ha invece sfruttato il nome di **INPS con finalità di phishing**, confermando la frequenza con cui questo tema viene usato per frodi online. Il resto dei temi ha sostenuto ulteriori campagne di malware e

Tra gli eventi più rilevanti, sono emerse **campagne di phishing mirate contro personale e studenti di diversi atenei italiani**, tra cui l’Università Politecnica delle Marche, l’Università di Verona, l’Università di Bari e l’Università di Chieti-Pescara.

Le operazioni, tutte correlate tra loro, **hanno replicato graficamente i portali di accesso** alle aree riservate per sottrarre credenziali istituzionali.

Guardando ai **ransomware**, invece, si è osservata una **nuova tattica di ingegneria sociale**. Il gruppo LunaLock ha dapprima rivendicato il furto e la cifratura dei dati di una piattaforma per artisti freelance.

Successivamente, oltre alla consueta minaccia di pubblicazione dei materiali sottratti, ha avvertito che in caso di mancato pagamento **avrebbe consegnato le opere d’arte alle aziende di intelligenza artificiale per l’addestramento dei modelli**.

![](https://www.securityinfo.it/wp-content/uploads/2025/09/CERT-AGID-temi.png)

Fonte: CERT-AGID

È stata inoltre rilevata una **nuova campagna di phishing ai danni di INPS** che ha sfruttato, con modalità simili a una precedente offensiva contro l’Agenzia delle Entrate, il brand del servizio di file sharing WeTransfer.

Gli attori hanno inviato email che **simulavano notifiche di WeTransfer** facendo apparire le comunicazioni come provenienti da un dominio istituzionale (pec.inps.it) per aumentarne la credibilità e indurre le vittime a scaricare presunti documenti previdenziali urgenti.

Il link malevolo ha **reindirizzato dapprima a una finta pagina di WeTransfer e poi a una falsa pagina di accesso di Aruba**, con l’obiettivo di sottrarre credenziali email.

### Malware della settimana

Nel corso della settimana sono state individuate **nove famiglie di malware** che hanno interessato l’Italia.

**FormBook** ha riguardato sei campagne generiche a tema “Prezzi”, “Ordine”, “Contratti” e “Fattura”, veicolate via email con allegati RAR, TAR e Z. **Remcos** è comparso in una campagna italiana a tema “Ordine” e in cinque campagne generiche legate a “Ordine”, “Prezzi”, “Contratti” e “Documenti”, distribuite con email contenenti ZIP, RAR e TAR.

**AgentTesla** è stato rilevato i...