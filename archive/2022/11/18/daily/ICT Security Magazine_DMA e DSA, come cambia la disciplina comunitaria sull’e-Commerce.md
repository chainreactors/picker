---
title: DMA e DSA, come cambia la disciplina comunitaria sull’e-Commerce
url: https://www.ictsecuritymagazine.com/notizie/dma-e-dsa-come-cambia-la-disciplina-comunitaria-sulle-commerce/
source: ICT Security Magazine
date: 2022-11-18
fetch_date: 2025-10-03T23:09:18.287891
---

# DMA e DSA, come cambia la disciplina comunitaria sull’e-Commerce

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/disciplina-ecommerce.jpg)

# DMA e DSA, come cambia la disciplina comunitaria sull’e-Commerce

A cura di:[Redazione](#molongui-disabled-link)  Ore 17 Novembre 202221 Novembre 2022

Come l’intero pianeta, a partire dall’inizio del nuovo millennio anche l’Europa ha visto il proprio spazio di mercato profondamente trasformato dall’avvento della *platform economy.*

Dal semplice “trasloco” online dei circuiti di scambio di beni materiali (*e-commerce* indiretto) alla più ampia smaterializzazione dei servizi logistici e finanziari (*e-commerce* diretto), sono infatti moltissimi i cambiamenti avvenuti negli ultimi vent’anni: l’impatto delle tecnologie sui mercati, la diffusione dei sistemi di pagamento elettronici e il commercio digitale nelle sue molteplici articolazioni – B2A, B2B, B2C, C2C – hanno delineato uno scenario complesso e tuttora in costante evoluzione.

### I mercati digitali nella normativa europea

Attivandosi in risposta a tali cambiamenti, l’Unione è intervenuta da anni per armonizzare le discipline normative dei diversi Stati membri e imporre principi condivisi a tutela dei consumatori.

Tra le principali fonti possono richiamarsi l’ormai ultraventennale Direttiva sul commercio elettronico (dir. 31/2000, attuata in Italia con il d. lgs. n. 70/2003) e le Direttive n. 770 e 771 del 2019 (rispettivamente dedicate ai *“contratti di fornitura di contenuto digitale e di servizi digitali”* e ai *“contratti di vendita di beni”*), nonché naturalmente il GDPR e la Direttiva ePrivacy (Dir. 2002/58) per gli aspetti inerenti al trattamento dei dati personali coinvolti nelle transazioni.

Gli ultimi testi in materia sono il *Digital Markets Act*, o DMA ([Reg. UE 2022/1925](https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwi7ouPO0qb7AhXeQ_EDHXazAk8QFnoECAwQAQ&url=https%3A%2F%2Feur-lex.europa.eu%2Feli%2Freg%2F2022%2F1925&usg=AOvVaw0Cq9DS0nabvhyv39Z-OaV3)) e il *Digital Services Act*, o DSA ([Reg. UE 2022/2065](https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwia4oL60qb7AhXXSfEDHajRA6MQFnoECBYQAQ&url=https%3A%2F%2Feur-lex.europa.eu%2Flegal-content%2FAUTO%2F%3Furi%3DCELEX%3A32022R2065&usg=AOvVaw2VgetfG8QT_D-jDpHVV6A_)).

### Le novità introdotte dal DMA e dal DSA

Proposti nel 2020 allo scopo di aggiornare le regole comunitarie in tema di mercati digitali e favorire l’innovazione nello spazio europeo, ma solo recentemente approvati dal Parlamento UE, i due documenti sono entrati in vigore lo scorso 1° novembre.

Ai fini dell’applicazione del ***Digital Markets Act*** la nozione più rilevante è quella di *gatekeeper company*, che ne rappresenta il principale destinatario.

Per un’impresa tale definizione è desumibile da tre fattori:

* l’impatto esercitato sul mercato comunitario (con un volume di affari di almeno 75 milioni di euro nell’ultimo triennio e un’operatività estesa ad almeno 3 Stati membri);
* la natura delle attività, che devono includere la fornitura di un *“core platform service”* (in cui rientrano moltissime tipologie di servizi online tra cui intermediazione, ricerca, *networking* e *advertising*);
* la sua *“durable position”* sullo scacchiere commerciale europeo, dimostrabile tramite il volume di utenti gestito negli ultimi 3 anni finanziari.

Le aziende che, in seguito alle necessarie procedure di *self-assessment*, rispondano a tali criteri dovranno darne comunicazione ed essere assoggettate alle nuove regole, in virtù del loro sempre più rilevante ruolo di mediazione tra fornitori e fruitori di servizi online.

La designazione ufficiale è comunque rimessa al vaglio della Commissione, che a partire dalla primavera 2023 valuterà le *submission* delle imprese e si pronuncerà entro 45 giorni dalla richiesta.

Un’impresa designata come *gatekeeper* dovrà far fronte a una serie di nuovi adempimenti, che spaziano dal dovere di garantire l’interoperabilità dei propri servizi ai vincoli sul trattamento dei dati relativi ai clienti; i nuovi obblighi non sostituiscono ma si sommano a quanto già previsto (a garanzia della sicurezza fisica dei prodotti, in materia fiscale ecc.) dalla vigente normativa UE e dai singoli ordinamenti statali.

In caso contrario le aziende rischieranno d’incorrere nelle sanzioni pecuniarie (che in caso di violazioni reiterate possono colpire fino al 20% del fatturato globale) erogabili direttamente dalla Commissione, nonché in ulteriori conseguenze sanzionatorie per mancata *compliance* alla norma comunitaria nelle giurisdizioni nazionali.

Il ***Digital Services Act*** si rivolge invece a tutte le realtà che offrano servizi digitali (come *web markets*, *social networks*, *app stores, servizi di hosting* sul web o su *Cloud,* piattaforme finalizzate allo *sharing* di vari tipi di beni o prestazioni o perfino soggetti statali, nei limiti di tali attività).

Anche in questo caso l’applicazione della normativa è subordinata a specifici requisiti economico-dimensionali, per evitare di imporre alle SMEs eccessivi oneri e svantaggiarle ulteriormente rispetto alle grandi aziende che dominano il mercato.

Per chi rientri nel campo di applicazione del DSA si stabiliscono nuovi obblighi di trasparenza, *due diligence* e cooperazione...