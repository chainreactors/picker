---
title: CERT-AGID 30 agosto-5 settembre: campagne contro INPS e Agenzia delle Entrate
url: https://www.securityinfo.it/2025/09/08/cert-agid-30-agosto-5-settembre-campagne-contro-inps-e-agenzia-delle-entrate/?utm_source=rss&utm_medium=rss&utm_campaign=cert-agid-30-agosto-5-settembre-campagne-contro-inps-e-agenzia-delle-entrate
source: Securityinfo.it
date: 2025-09-09
fetch_date: 2025-10-02T19:52:22.735153
---

# CERT-AGID 30 agosto-5 settembre: campagne contro INPS e Agenzia delle Entrate

Aggiornamenti recenti Ottobre 1st, 2025 2:22 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Il 60% dei firewall non supera i controlli di conformità: la ricerca di FireMon](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)
* [CERT-AGID 20–26 settembre: phishing, malware e PEC compromesse](https://www.securityinfo.it/2025/09/29/cert-agid-20-26-settembre-phishing-malware-e-pec-compromesse/)
* [Nuova variante del malware XCSSET prende di mira gli sviluppatori Xcode su macOS](https://www.securityinfo.it/2025/09/26/nuova-variante-del-malware-xcsset-prende-di-mira-gli-sviluppatori-xcode-su-macos/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 30 agosto-5 settembre: campagne contro INPS e Agenzia delle Entrate

Set 08, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Leaks](https://www.securityinfo.it/category/news/leaks-news/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Privacy](https://www.securityinfo.it/category/news/privacy-news/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/09/08/cert-agid-30-agosto-5-settembre-campagne-contro-inps-e-agenzia-delle-entrate/#respond)

---

La scorsa settimana il CERT-AGID ha rilevato **79 campagne malevole**. Quarantasei di queste erano rivolte in modo specifico a obiettivi italiani mentre le restanti trentatré, pur non essendo mirate, hanno comunque avuto effetti sul nostro Paese.

Agli enti accreditati sono così stati messi a disposizione **885 indicatori di compromissione**, utili per individuare e prevenire possibili minacce.

### I temi della settimana

Il CERT-AGID ha individuato **19 diversi temi** sfruttati per diffondere campagne malevole sul territorio italiano.

Il settore più colpito è stato quello **bancario**, con tredici campagne di phishing dirette contro utenti italiani e due di carattere generico.

Le email fraudolente hanno preso di mira soprattutto **ING**, bersaglio privilegiato con dieci attacchi, ma non sono mancati riferimenti a **Hype** e **BPM**. Le due campagne non specificamente italiane sono state utilizzate per diffondere i malware Formbook e AgentTesla.

Un altro tema ricorrente è stato quello degli **ordini**, con nove campagne complessive: otto generiche, che hanno distribuito malware come AgentTesla, XWorm, PlugX, Formbook e QuasarRAT, e una rivolta all’Italia, legata alla diffusione di Remcos.

Molto intensa anche l’attività di phishing a tema **multe**: otto campagne italiane hanno abusato del marchio PagoPA per simulare notifiche di sanzioni o avvisi di pagamento, con l’obiettivo di carpire i dati delle carte delle vittime.

![](https://www.securityinfo.it/wp-content/uploads/2025/09/CERT-AGID-cover.jpg)

La scorsa settimana il CERT-AGID ha rilevato 79 campagne malevole ed emesso 885 indicatori di compromissione.

Non sono mancati i falsi **documenti**, sfruttati in sei campagne generiche. In questo caso sono stati diffusi diversi malware, tra cui AsyncRAT, Remcos e Lokibot, mentre alcune campagne hanno abusato dei brand Cloudbeds e DocuSign.

Una di esse ha diffuso ScreenConnect, un software legittimo ma usato in modo improprio per attività malevole.

Infine, cinque campagne hanno fatto leva sul tema degli **aggiornamenti**: due italiane, che hanno preso di mira gli utenti LiberoMail, e tre generiche, focalizzate su cPanel e Cloudbeds o utilizzate per distribuire il malware Lumma Stealer.

Gli altri temi osservati hanno avuto un impatto minore, ma sono stati comunque impiegati per veicolare ulteriori azioni di phishing e diffusione di malware.

Tra gli episodi più rilevanti della settimana spicca il ritorno di una **campagna ai danni degli utenti INPS**, tornata attiva dopo circa un mese di pausa.

In questo caso, i truffatori promettono un’erogazione di denaro e, per rendere credibile la richiesta, inducono le vittime a fornire **una quantità impressionante di dati personali**: oltre alle generalità e a un selfie, vengono richieste foto della carta di identità, della tessera sanitaria, della patente e delle ultime tre buste paga, insieme all’IBAN.

**L’obiettivo principale è il furto di identità**, che può concretizzarsi anche con la creazione di un profilo SPID a nome della vittima.

Un’altra campagna, questa volta di malspam, è stata individuata e contrastata dal CERT-AGID grazie alla collaborazione con i gestori PEC. Gli attaccanti hanno sfruttato caselle di posta certificata compromesse per **diffondere il malware MintLoader**.

Rispetto agli schemi più comuni, **è stata adottata una tecnica particolare**: niente link diretti al download ma un archivio ZIP contenente un file HTML che, a sua volta, indirizza al download di un file JavaScript.

Lo scopo è **aggirare i sistemi di rilevamento automatici**. Da notare anche la scelta del tempismo, con l’invio delle email malevole in concomitanza con la ripresa delle attività lavorative dopo le ferie estive.

![](https://www.securityinfo.it/wp-content/uploads/2025/09/CERT.AGID-temi.png)

Fonte: CERT-AGID

Infine, il CERT-AGID ha registrato una **campagna di phishing mirata all’Agenzia delle Entrate**, che sfrutta in maniera fraudolenta il brand WeTransfer. Le email simulate sembrano provenire da un dominio istituzionale italiano, aumentando così la credibilità del messaggio.

Gli utenti ricevono la segnalazione di documenti fiscali urgenti, come un falso file denominato FatturaAgenziaEntrate.pdf, con lo scopo di indurre le vittime a fornire le proprie credenziali di posta elettronica.

### Malware della settimana

Nel corso della settimana sono state individuate **tredici famiglie di malware** attive sul territorio italiano.

Tra le più gettonate spicca **FormBook**, diffuso in sei campagne generiche a tema fatture, ordini, servizi bancari e preventivi, veicolate attraverso email con allegati in formato XLSX e DOCX o archivi compressi come RAR, ZIP e LZH.

Quattro campagne hanno invece utilizzato **AgentTesla**, sempre c...