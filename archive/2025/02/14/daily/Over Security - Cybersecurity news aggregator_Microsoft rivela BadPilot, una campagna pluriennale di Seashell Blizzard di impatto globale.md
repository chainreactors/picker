---
title: Microsoft rivela BadPilot, una campagna pluriennale di Seashell Blizzard di impatto globale
url: https://www.securityinfo.it/2025/02/13/microsoft-rivela-badpilot-una-campagna-pluriennale-di-seashell-blizzard-a-impatto-globale/
source: Over Security - Cybersecurity news aggregator
date: 2025-02-14
fetch_date: 2025-10-06T20:38:36.706841
---

# Microsoft rivela BadPilot, una campagna pluriennale di Seashell Blizzard di impatto globale

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Microsoft rivela BadPilot, una campagna pluriennale di Seashell Blizzard di impatto globale

Feb 13, 2025  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [Attacchi](https://www.securityinfo.it/category/news/attachi/), [Hacking](https://www.securityinfo.it/category/approfondimenti/hacking/), [In evidenza](https://www.securityinfo.it/category/in-evidenza/), [Minacce](https://www.securityinfo.it/category/approfondimenti/minacce/), [News](https://www.securityinfo.it/category/news/), [RSS](https://www.securityinfo.it/category/rss/)
 [0](https://www.securityinfo.it/2025/02/13/microsoft-rivela-badpilot-una-campagna-pluriennale-di-seashell-blizzard-a-impatto-globale/#respond)

---

Ieri **Microsoft** [ha pubblicato](https://www.microsoft.com/en-us/security/blog/2025/02/12/the-badpilot-campaign-seashell-blizzard-subgroup-conducts-multiyear-global-access-operation/) un’approfondita analisi su **BadPilot**, una campagna pluriennale a opera di un sottogruppo di **Seashell Blizzard**, nota gang hacker di matrice russa.

“*Questo sottogruppo ha eseguito **compromissioni differenti a livello globale ai danni di infrastrutture esposte su Internet** per permettere a Seashell Blizzard di ottenere la persistenza su obiettivi ad alto valore e supportare operazioni di rete ad hoc*” si legge nel report di Microsoft Threat Intelligence.

![Seashell Blizzard](https://www.securityinfo.it/wp-content/uploads/2025/02/hacker.png)

Anche se le attività del sottogruppo sono in parte opportunistiche, è indubbio che forniscono a Seashell Blizzard e al governo russo nuove opportunità per attaccare i propri obiettivi. Secondo i ricercatori di Microsoft, **le operazioni di BadPilot hanno probabilmente permesso l’esecuzione di almeno tre cyberattacchi** **contro l’Ucraina** a partire dal 2023.

## Le attività del sottogruppo di Seashell Blizzard

Il team di Threat Intelligence di Microsoft spiega che gli attaccanti dietro BadPilot agiscono per **scalare le operazioni di Seashell Blizzard** e ottenere persistenza su nuovi obiettivi, in base al settore di interesse per il governo russo. Inizialmente concentrate solo sull’Ucraina, **le attività si sono progressivamente globalizzate** man mano che gli equilibri del conflitto evolvevano.

Per ottenere l’accesso iniziale, il gruppo ha sfruttato **vulnerabilità delle infrastrutture esposte al web** individuate tramite appositi strumenti di scansione di terze parti. Secondo i ricercatori di Microsoft, gli hacker hanno utilizzato almeno otto vulnerabilità presenti in diversi prodotti quali, tra gli altri, Exchange, Outlook, JBOSS e TeamCity di JetBrains.

In caso di successo, il gruppo ha eseguito una serie di misure per ottenere **persistenza a lungo termine sui sistemi**, sia per scopi di cyberspionaggio che per eseguire attacchi mirati e distruttivi.

Il sottogruppo ha usato diversi pattern per gli exploit. Uno dei più recenti comprende l’uso delle **suite RMM (Remote Monitoring and Management)**, usate solitamente dagli MSP per il monitoraggio remoto dei sistema. Il gruppo ha usato software come Atera Agent e Splashtop Remote Service per abilitare diverse funzionalità di comunicazione C2 mascherandosi da utility legittima, rendendole così più difficili da individuare.

![Seashell Blizzard](https://www.securityinfo.it/wp-content/uploads/2025/02/microsoftseashellblizzard.png)

Credits: Microsoft

Sin dall’inizio il gruppo ha anche utilizzato **web shell** per mantenere il controllo dei sistemi ed eseguire comandi per lo spostamento laterale. Ad oggi questo rimane il **pattern di sfruttamento più utilizzato** dal gruppo, eseguito in seguito allo sfruttamento di vulnerabilità di Microsoft Exchange e Zimbra.

Per il movimento laterale, il sottogruppo di Seashell Blizzard utilizza strumenti di **tunneling** quali Chisel, plink e rsockstun che gli consentono di creare dei canali dedicati nella rete compromessa. In alcune operazioni più mirate, il gruppo ha anche cercato e **sottratto credenziali utente** per accedere a informazioni sensibili e ampliare il proprio accesso nella rete.

## L’impatto della campagna

Stando all’analisi di Microsoft Threat Intelligence, la campagna è **attiva almeno dal 2021** e ha colpito realtà di **settori critici** quali l’energetico, il petrolifero, le telecomunicazioni, la logistica, la manifattura di armi e governi di tutto il mondo. Inizialmente il gruppo prendeva di mira obiettivi in Ucraina e nell’Est Europa, ma **a partire da inizio 2024 ha ampliato i propri confini** per raggiungere il Regno Unito, gli Stati Uniti, l’Asia Centrale e Meridionale e il Medio Oriente.

“*Dato che Seashell Blizzard è la punta di diamante informatica della Russia in Ucraina, Microsoft Threat Intelligence ritiene che **questo sottogruppo di accesso continuerà a sviluppare nuove tecniche scalabili orizzontalmente per compromettere le reti sia in Ucraina che a livello globale** a sostegno degli obiettivi di guerra della Russia e delle priorità nazionali in evoluzione*” avverte il team di Microsoft.

Per aumentare le proprie difese contro Seashell Blizzard e minacce analoghe, gli esperti consigliano di **adottare un sistema di gestione automatizzata delle vulnerabilità** e implementare l’autenticazione multi-fattore. Le organizzazioni dovrebbero inoltre implementare controlli di accesso e di identità più severi e robusti e **abilitare l’autenticazione per tutte le connessioni RDP.**

Condividi l'articolo

* [Tweet](https://twitter.com/share)

---

* [BadPilot](https://www.securityinfo.it/tag/badpilot/), [conflitto russo-ucraino](https://www.securityinfo.it/tag/conflitto-russo-ucraino/), [cyberspionaggio](https://www.se...