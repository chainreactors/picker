---
title: Sicurezza infrastrutture critiche: Il modello MindShield per la protezione transnazionale
url: https://www.ictsecuritymagazine.com/articoli/modello-mindshield/
source: ICT Security Magazine
date: 2025-09-24
fetch_date: 2025-10-02T20:35:42.241161
---

# Sicurezza infrastrutture critiche: Il modello MindShield per la protezione transnazionale

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica Digitale](https://www.ictsecuritymagazine.com/argomenti/geopolitica-digitale/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Modello MindShield sicurezza infrastrutture critiche servizi pubblici essenziali analisi predittiva rischio cooperazione internazionale protezione reti energetiche trasporti sistemi sanitari cybersecurity](https://www.ictsecuritymagazine.com/wp-content/uploads/untitled-design_fSiKpUE9.png)

# Sicurezza infrastrutture critiche: Il modello MindShield per la protezione transnazionale

A cura di:[Livia Cimpoia](#molongui-disabled-link)  Ore 23 Settembre 202523 Settembre 2025

La complessità delle sfide securitarie moderne richiede paradigmi innovativi che superino i limiti degli approcci tradizionali. Il modello MindShield rappresenta una risposta concreta all’esigenza di proteggere le infrastrutture che costituiscono l’architrave della nostra società.

Questo documento introduce i fondamenti teorici del modello MindShield, un sistema multilivello innovativo per il monitoraggio, la prevenzione e la risposta tempestiva alle minacce securitarie.

## MindShield, un modello innovativo per la sicurezza delle infrastrutture critiche

Il momento storico attuale si contraddistingue per la repentina e inesorabile espansione dei processi di globalizzazione e digitalizzazione. Tali fenomeni, per quanto abbiano inciso positivamente, sull’economia, libertà di movimento e gli scambi interculturali globali, hanno comportato, tuttavia, alcune criticità e minacce transnazionali per le infrastrutture critiche e i servizi pubblici che costituiscono il fulcro delle nostre società. La tutela di tali asset strategici deve tenere in considerazione una esponenziale serie di fattori, posto che le minacce alla sicurezza interessano trasversalmente qualunque ambito della vita dei cittadini dalle reti energetiche ai sistemi di trasporto, dalle strutture sanitarie a quelle di comunicazione. Il quesito che ci si pone è, quindi, come possiamo assicurarci che le nostre risorse strategiche siano protette adeguatamente.

La sicurezza delle [infrastrutture critiche](https://www.ictsecuritymagazine.com/articoli/le-infrastrutture-critiche-allintersezione-tra-dispositivi-cyber-fisici-e-cyber-threat-intelligence/) interessa diversi aspetti, tra cui la protezione fisica, le sfide tecniche, politiche e sociali. Peraltro, le possibili minacce possono essere di diversa natura, come ad esempio gli attacchi informatici, terroristici e la criminalità comune, ciò comportando conseguenze devastanti, interrompendo i servizi essenziali e mettendo a rischio la sicurezza della cittadinanza e nazionale.

In questo contesto, la ricerca di soluzioni efficaci per la sicurezza delle infrastrutture critiche deve essere considerata una priorità assoluta. È perciò necessario adottare un approccio olistico che superi i metodi tradizionali ed individui nuovi modi per rilevare e mitigare le minacce.

Da ultimo, non possiamo dimenticare che assicurare la sicurezza è un percorso e non una destinazione. Difatti, l’ambito della sicurezza è in continua evoluzione e richiede un impegno costante per l’innovazione e l’apprendimento. Tale percorso è necessario, posto che, le infrastrutture critiche sono l’architrave della nostra società e garantire la loro sicurezza significa proteggere il nostro modo di vivere.

## Modello MindShield: sistema multilivello per infrastrutture critiche

L’obiettivo principale di questa ricerca è quello di proporre ed esplorare un nuovo modello, denominato *MindShield*[[1]](#_ftn1) il quale si configura come un sistema multilivello per il monitoraggio, la prevenzione e la risposta tempestiva alle sfide sulla sicurezza delle infrastrutture critiche, reti logistiche, energetiche e servizi essenziali. Il modello “*MindShield”* è basato sull’analisi predittiva del rischio che integra scienza, tecnologia e cooperazione internazionale per la difesa delle infrastrutture critiche e dei servizi pubblici essenziali.

Tale modello scientifico sperimentale si ispira peraltro ad una recentissima normativa europea[[2]](#_ftn2), all’istituzione nel 2022 del Comitato di alto livello per la resilienza da parte della NATO[[3]](#_ftn3), oltre che della “Task Force NATO-UE sulla resilienza delle infrastrutture critiche” istituita a gennaio 2023.

Attraverso l’implementazione del modello “*MindShield”* sarà possibile disporre non soltanto di dati aggiornati sulla valutazione del rischio ma altresì di soluzioni rapide, innovative e disegnate “*tailor made*” per la gestione della crisi a livello transnazionale e locale. Peraltro, l’obiettivo di un tale approccio è proprio quello di favorire l’adattamento delle infrastrutture a condizioni critiche e la mitigazione del rischio, posto che anche la più completa valutazione del rischio non può sperare di annullare o azzerare completamente la possibilità che gli eventi dannosi si verifichino.

Il modello proposto, tuttavia, non può esplicare la propria utilità in assenza di una dimensione sovranazionale della propria applicazione. Difatti, una delle maggiori sfide securitarie attuali è da riscontrarsi nella cosiddetta “guerra asimmetrica”, termine da intendersi qui non soltanto nella propria accezione bellica, ma soprattutto per rappresentare un disallineamento tra poteri e strumenti di prevenzione. In tal senso, come si avrà modo di chiarire nel prosieguo, una politica e legislazione con differenti standard e paramet...