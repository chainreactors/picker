---
title: Profili di responsabilità nei data breach
url: https://www.ictsecuritymagazine.com/articoli/responsabilita-data-breach/
source: ICT Security Magazine
date: 2025-03-02
fetch_date: 2025-10-06T21:57:53.786116
---

# Profili di responsabilità nei data breach

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Profili di responsabilità nei data breach](https://www.ictsecuritymagazine.com/wp-content/uploads/data-breach-2.jpg)

# Profili di responsabilità nei data breach

A cura di:[Redazione](#molongui-disabled-link)  Ore 1 Marzo 202527 Febbraio 2025

Nel contesto digitale odierno, all’interno della grande categoria dei **security breach**, le violazioni della sicurezza dei dati, comunemente note come “**data breach**” rappresentano una minaccia significativa per le organizzazioni o società di ogni dimensione e grado. Questi incidenti non solo compromettono la riservatezza, l’integrità e la disponibilità delle informazioni, ma sollevano anche questioni critiche riguardo ai profili di responsabilità. Comprendere chi è responsabile in caso di una violazione dei dati è fondamentale per garantire una gestione efficace degli attacchi e per conformarsi alle normative vigenti.

## **Cos’è il data breach all’interno del Gdpr**

Il **Data Breach**, noto in italiano come **violazione dei dati personali**, è infatti una tipologia di security breach e si riferisce più specificatamente a un incidente di sicurezza che, accidentalmente o in modo illecito, provoca la distruzione, la perdita, l’alterazione, la divulgazione non autorizzata o l’accesso ai dati personali trattati, sia durante la trasmissione che nella fase di archiviazione o gestione.

I data breach, possono verificarsi a causa di vari tipologie di attacchi informatici, come: hacking, insider leaks, frodi con carte di pagamento, attacchi malware, perdita o furto di dispositivi fisici, divulgazione non intenzionale o altre ragioni sconosciute.

Le tipologie di dati rubati a seguito di un data breach possono includere: numeri di carte di credito, dati dei clienti, segreti commerciali, cartelle cliniche, informazioni finanziarie, informazioni di identificazione personale (PII) o questioni di sicurezza nazionale. Le violazioni di dati possono colpire aziende di ogni dimensione, settore e area geografica e si verificano con una frequenza allarmante.

I [data breach](https://www.garanteprivacy.it/data-breach) si suddividono sostanzialmente in tre principali categorie, in base al tipo di criticità che colpisce i dati personali: **confidentiality breach**, **availability breach** e **integrity breach**.

Il **confidentiality breach** riguarda la violazione della riservatezza. Questo avviene quando i dati personali vengono divulgati senza autorizzazione, sia intenzionalmente che accidentalmente.

L’**availability breach** si riferisce alla compromissione della disponibilità dei dati. In questo caso, le informazioni personali vengono perse o distrutte senza il consenso dell’utente, anche in modo involontario.

L’**integrity breach** indica una violazione dell’integrità dei dati. Ciò accade quando le informazioni personali vengono modificate senza autorizzazione, indipendentemente dal fatto che l’alterazione sia intenzionale o accidentale.

Tutte queste violazioni compromettono la sicurezza informatica degli utenti e possono avere conseguenze significative. Inoltre, la perdita di riservatezza può esporre dati sensibili, inclusi quelli protetti dal segreto professionale.

In conformità al **GDPR (Regolamento Generale sulla Protezione dei Dati, Regolamento UE 2016/679),** eventuali violazioni devono essere notificate **all’autorità di controllo competente** nella singola nazione di riferimento, senza **ingiustificato ritardo** e, se possibile, **entro 72 ore** dalla scoperta dell’incidente, secondo **l’articolo 33** dello stesso, a meno che non sia dimostrato che il rischio per i diritti e le libertà delle persone fisiche sia irrilevante. Qualora la comunicazione avvenga oltre il termine previsto, è necessario fornire una giustificazione per il ritardo.

L’**articolo 34** invece, del regolamento GDPR disciplina la parte della comunicazione della violazione dei dati personali all’interessato, prevedendo che:

La comunicazione non è necessaria se:

* Sono state adottate misure di protezione adeguate (es. crittografia).
* Sono state prese azioni per eliminare il rischio.
* La comunicazione richiederebbe sforzi sproporzionati (in tal caso, si può optare per una comunicazione pubblica).

## **Paradigmi di attribuzione della responsabilità nei data breach**

La violazione delle disposizioni previste dal GDPR può comportare conseguenze sia materiali che immateriali. Tali effetti possono variare da disagi minori, come la necessità di ripristinare un dato erroneamente cancellato, fino a situazioni estremamente gravi, come la compromissione della salute di una persona a causa della modifica non autorizzata di dati sanitari prima di un intervento medico. In questi casi, l’interessato ha diritto a un risarcimento da parte del Titolare del trattamento responsabile del danno, a meno che quest’ultimo non dimostri di non avere alcuna colpa nell’accaduto.

Se più soggetti sono coinvolti nel trattamento dei dati, sia con la stessa qualifica (ad esempio, Contitolari o più Responsabili del trattamento) che con ruoli diversi (ad esempio, un Titolare e un Responsabile), la responsabilità sarà solidale. Questo significa che chi ha subito il danno potrà chiedere l’intero risarcimento a uno qualsiasi dei soggetti coinvolti, che avrà poi diritto di rivalersi sugli altri in base alla lo...