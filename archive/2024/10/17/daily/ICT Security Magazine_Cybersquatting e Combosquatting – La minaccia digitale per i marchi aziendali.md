---
title: Cybersquatting e Combosquatting – La minaccia digitale per i marchi aziendali
url: https://www.ictsecuritymagazine.com/notizie/cybersquatting-minacce/
source: ICT Security Magazine
date: 2024-10-17
fetch_date: 2025-10-06T18:55:55.961873
---

# Cybersquatting e Combosquatting – La minaccia digitale per i marchi aziendali

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Cybersquatting e Combosquatting - La minaccia digitale per i marchi aziendali](https://www.ictsecuritymagazine.com/wp-content/uploads/Cybersquatting-e-Combosquatting.jpg)

# Cybersquatting e Combosquatting – La minaccia digitale per i marchi aziendali

A cura di:[Redazione](#molongui-disabled-link)  Ore 16 Ottobre 202417 Ottobre 2024

Il cybersquatting e il combosquatting sono minacce crescenti nel panorama digitale, con gravi implicazioni per le aziende. Queste pratiche si basano sulla registrazione illecita di domini simili a quelli di marchi noti per trarne vantaggio, danneggiando la reputazione o realizzando profitti fraudolenti. Recenti studi mostrano che queste minacce continuano a evolversi, mettendo in pericolo brand globali come Facebook, Apple, Amazon e Netflix e tanti altri.

## Introduzione al Cybersquatting e al Combosquatting

*Cybersquatting* e *combosquatting* rappresentano serie minacce per i marchi e le aziende nell’era digitale.

Questi fenomeni emergenti comportano l’acquisizione e l’uso non autorizzato di nomi di dominio (DN) simili o identici a quelli corrispondenti ad aziende e marchi affermati, al fine di trarne illeciti profitti e/o di danneggiare la reputazione aziendale.

Il presente articolo esplora tali fenomeni analizzando le tendenze attuali e le implicazioni legali, nonché le possibili strategie tese alla prevenzione e mitigazione delle loro conseguenze per le aziende.

## Definizione e caratteristiche del Cybersquatting e del Combosquatting

### **Cybersquatting**

Il *cybersquatting* consiste nella registrazione, nell’utilizzo o nella vendita di un nome di dominio appartenente a un marchio o a un’azienda noti, senza avere le autorizzazioni per compiere tali azioni.

Gli obiettivi possono includere l’intento di sfruttare la popolarità del marchio a fini di guadagno, oltre alla volontà di danneggiare la reputazione dell’organizzazione agli occhi di investitori e clienti.

Talvolta i *cybersquatter* provano anche a “rivendere” i nomi di dominio illeciti direttamente all’azienda titolare, sperando che questa ceda al ricatto nel tentativo di limitare i potenziali danni.

Spesso, i cybersquatter registrano domini con errori di battitura del nome del brand (typosquatting), ingannando utenti che sbagliano a digitare.

### **Combosquatting**

Il *combosquatting* è una variante più sofisticata di *cybersquatting*, caratterizzata dai medesimi obiettivi di quest’ultimo.

Concretamente, un *combosquatter* registra nomi di dominio che combinano il nome del marchio con altre parole o caratteri – ad esempio “marchioacme.com” o “acme-marchio.com” – per ingannare gli utenti, i quali accederanno all’indirizzo fraudolento convinti si tratti di quello legittimo.

Questa tecnica può essere impiegata anche in [attacchi informatici di tipo](https://www.ictsecuritymagazine.com/articoli/email-security-tipologie-di-attacchi-veicolati-tramite-email-e-pratiche-di-sicurezza/) *phishing*, mirati ad attirare l’utente su siti illeciti per impossessarsi dei suoi dati o per indurlo a compiere delle transazioni in favore dei cyber criminali.

Il combosquatting è particolarmente rischioso in contesti mobili, dove l’URL completo potrebbe non essere visibile sullo schermo​.

## Tendenze attuali e Statistiche sul Cybersquatting e Combosquatting

Secondo [l’Organizzazione Mondiale della Proprietà Intellettuale (OMPI)](https://www.wipo.int/amc/en/domains/caseload.html) nel 2023 sono state presentate oltre 6000 denunce di *cybersquatting*: un aumento di quasi il 10% rispetto all’anno precedente, che arriva a superare il 60% se paragonato ai dati di cinque anni fa.

Inoltre, [uno studio condotto nel 2022](https://cxotoday.com/specials/combosquatting-how-attackers-are-leveraging-keywords-to-defraud-victims/) ha rilevato che il *combosquatting* rappresenta la più pericolosa tra le varianti del *cybersquatting*. Dalla ricerca è emerso che ad essere più frequentemente aggiunti ai nomi di dominio sono parole come *“verification”*, *“alert”* o *“security”*, all’evidente fine di sfruttare il senso di urgenza che tali parole suscitano negli utenti.

Queste statistiche evidenziano la crescente diffusione e gravità del problema a livello globale; l’acquisizione di nomi di dominio simili a marchi affermati e la pratica del *combosquatting* espongono sempre più aziende e *brand* al rischio di danni reputazionali, nonché a perdite economiche stimate nell’ordine di milioni di dollari ogni anno.

## Implicazioni legali del Cybersquatting e del Combosquatting

Ad oggi, *cybersquatting* e *combosquatting* sono considerati pratiche illegali in molti paesi.

Negli Stati Uniti, ad esempio, l’*Anti-Cybersquatting Consumer Protection Act* (ACPA) fissa la cornice legale entro cui affrontare questi fenomeni, mentre la *Uniform Domain Name Dispute Resolution Policy* (UDRP) definita dall’Internet Corporation for Assigned Names and Numbers (ICANN) stabilisce una procedura extra-giudiziaria per mitigarne gli effetti.

Infatti l’[ACPA](https://www.govinfo.gov/content/pkg/PLAW-106publ113/html/PLAW-106publ113.htm) – promulgata nel 1999 – vieta la registrazione, l’utilizzo o la vendita di nomi di dominio che violino intenzionalmente i diritti di marchio di un’azienda o di un’organizzazione. Questa legge consente alle vittime di ...