---
title: Governance dei Dati nell’era digitale: analisi delle dinamiche tra Big Tech, Privacy e Sicurezza Nazionale
url: https://www.ictsecuritymagazine.com/articoli/governance-dei-dati-sicurezza/
source: ICT Security Magazine
date: 2025-05-28
fetch_date: 2025-10-06T22:29:10.371378
---

# Governance dei Dati nell’era digitale: analisi delle dinamiche tra Big Tech, Privacy e Sicurezza Nazionale

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![cybercrime conference: Governance dei Dati nell'era digitale: analisi delle dinamiche tra Big Tech, Privacy e Sicurezza Nazionale](https://www.ictsecuritymagazine.com/wp-content/uploads/cybercrime-conference-4.jpg)

# Governance dei Dati nell’era digitale: analisi delle dinamiche tra Big Tech, Privacy e Sicurezza Nazionale

A cura di:[Redazione](#molongui-disabled-link)  Ore 27 Maggio 202523 Settembre 2025

La *governance* dei dati, in un mondo sempre più frammentato da tensioni geopolitiche crescenti, emerge come fondamentale crocevia tra interessi economico-strategici e diritti fondamentali.

Il panel conclusivo della [13ª Cyber Crime Conference](https://www.ictsecuritymagazine.com/eventi/cybercrimeconference2025) ha riunito cinque brillanti esperte di sicurezza nazionale, diritti e tecnologie per sviscerare le complesse dinamiche degli equilibri di potere nell’era digitale, offrendo una lettura multidimensionale di un fenomeno in continua evoluzione.

La Tavola Rotonda ha visto la partecipazione di:

* **Alessandra Guidi,** *Vice Direttore Generale del Dipartimento delle informazioni per la sicurezza (DIS);*
* **Elena Bassoli****,** *Avvocato, Docente in Diritto dell’Informatica presso Unige, Presidente ANGIF;*
* **Angela Procaccino,** *Professor of Criminal Procedure, Attorney at Law, PhD;*
* **Valentina Vincenza Cuocci,** *professoressa ordinaria di diritto privato comparato – Università di Foggia;*
* **Laura Liguori,** *Partner presso lo studio legale Portolano Cavallo.*

Moderatrice:

* **Monica Senor,** *Funzionario di area direttiva dell’Autorità Garante per protezione dei dati personali.*

## La nuova geopolitica dei dati: equilibri in trasformazione

*«Mai come in quest’ultimo periodo, il tema della governance dei dati appare importante e attuale»* ha esordito **Monica Senor** in veste di moderatrice, introducendo un quadro internazionale in profonda trasformazione.

![Monica Senor cybercrime conference - Governance dei Dati nell'era digitale: analisi delle dinamiche tra Big Tech, Privacy e Sicurezza Nazionale](https://www.ictsecuritymagazine.com/wp-content/uploads/Monica-Senor-cybercrime-conference.jpg)

Gli equilibri mondiali – già tesi da tempo – hanno infatti subito un’ulteriore perturbazione dopo la presidenza Trump, creando un clima di crescente incertezza.

In questo scenario, i dati hanno cessato di essere mere informazioni per assurgere al rango di *«risorsa strategica»* capace di ridefinire i rapporti di forza tra nazioni, plasmando il destino di intere economie.

L’avvento dell’intelligenza artificiale generativa, che ha dominato la scena tecnologica globale dalla fine del 2023, ha ulteriormente accentuato queste dinamiche, generando linee di frattura persino all’interno dell’ecosistema tecnologico statunitense.

Parallelamente, l’Europa si è trovata costretta a riconsiderare il proprio posizionamento strategico: la Presidente von der Leyen ha recentemente annunciato nuove strategie di implementazione dell’intelligenza artificiale che includono la creazione di grandi centri per la standardizzazione dei dati a livello europeo.

Questa iniziativa si accompagna all’annunciato ripensamento del Regolamento Generale sulla Protezione dei Dati (GDPR), con l’obiettivo di semplificarlo per dare maggiore slancio economico e tecnologico al vecchio continente, pur mantenendo intatta la tutela dei diritti fondamentali.

## Il caso TikTok: microcosmo delle tensioni sino-americane

**Valentina Vincenza Cuocci** ha offerto un’analisi del caso *TikTok vs. Garland*, deciso dalla Corte Suprema federale degli Stati Uniti il 17 gennaio 2025, utilizzandolo come prisma attraverso cui osservare le complesse dinamiche di potere nell’ecosistema digitale contemporaneo.

![Valentina Vincenza Cuocci cybercrime conference - Governance dei Dati nell'era digitale: analisi delle dinamiche tra Big Tech, Privacy e Sicurezza Nazionale](https://www.ictsecuritymagazine.com/wp-content/uploads/Valentina-Vincenza-Cuocci-cybercrime-conference.jpg)

*«L’economia digitale si basa su milioni e milioni di dati: e questo ha innescato una vera e propria rincorsa di tutti gli ordinamenti ad adottare misure preordinate a gestire e controllare questi dati»* ha osservato la professoressa, evidenziando come questa corsa al controllo dell’informazione digitale abbia generato *«nuovi rischi non solo in termini di impatto sui diritti fondamentali, ma anche di sicurezza nazionale e cybersecurity».*

Cuocci ha scavato sotto la superficie delle giustificazioni ufficiali per il cosiddetto *“TikTok ban”*, rivelando un intricato mosaico di disposizioni normative cinesi che, nel loro insieme, conferiscono a Pechino un controllo significativo su ByteDance, società madre della piattaforma.

La relatrice ha citato la legge sulle società della Repubblica cinese del 2023, in particolare l’art. 19, che conferisce al governo cinese una *“Golden share”* su ByteDance: questa partecipazione privilegiata non solo consente al governo di incidere sulle strategie aziendali ma implica che, in base al diritto cinese, l’azienda sia *«invitata a collaborare con i servizi di intelligence e promuovere in ogni caso l’interesse del governo cinese».*

Queste preoccupazioni sembrano aver trovato riscontro in eventi recenti e inquietanti: *«Un gruppo di...