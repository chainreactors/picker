---
title: TA444: il gruppo APT punta alle criptovalute
url: https://www.securityinfo.it/2023/01/27/ta444-la-minaccia-apt-punta-alle-criptovalute/?utm_source=rss&utm_medium=rss&utm_campaign=ta444-la-minaccia-apt-punta-alle-criptovalute
source: Over Security - Cybersecurity news aggregator
date: 2023-01-28
fetch_date: 2025-10-04T05:04:52.352322
---

# TA444: il gruppo APT punta alle criptovalute

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## TA444: il gruppo APT punta alle criptovalute

Gen 27, 2023  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [Apt](https://www.securityinfo.it/category/minacce-2/apt/), [Attacchi](https://www.securityinfo.it/category/news/attachi/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [RSS](https://www.securityinfo.it/category/rss/)
 [0](https://www.securityinfo.it/2023/01/27/ta444-la-minaccia-apt-punta-alle-criptovalute/#respond)

---

I ricercatori di [Proofpoint](https://www.proofpoint.com/us) hanno pubblicato un’[analisi](https://www.proofpoint.com/us/blog/threat-insight/ta444-apt-startup-aimed-at-your-funds) che approfondisce **la storia criminale e le attività del gruppo Apt TA444**, che sta lavorando con mentalità imprenditoriale per generare flussi di denaro da destinare al suo state-sponsor, identificato nel regime nordcoreano.

TA444 è **un gruppo Advanced Persistent Threat sponsorizzato dalla Corea del Nord** che i ricercatori fanno coincidere con le attività pubbliche riconducibili a diverse sigle, tra cui APT38, Bluenoroff, BlackAlicanto, Stardust Chollima e COPERNICIUM.

Il suo compito principale, almeno attualmente, sembra essere quello di **generare entrate per il regime nordcoreano**. Per questo motivo, in passato ha spesso attaccato le banche e gli istituti finanziari, ma più di recente ha invece rivolto la sua attenzione al settore delle criptovalute.

Greg Lesnewich, Senior Threat Researcher di Proofpoint, ha spiegato: “Con una mentalità da startup e una passione per le criptovalute**, TA444 guida la Corea del Nord nella generazione di flussi di denaro per il regime**, facendo affluire fondi riciclabili. Questo attore di minacce concepisce rapidamente nuovi metodi di attacco e abbraccia i social media come parte del suo modus operandi”.

![](https://www.securityinfo.it/wp-content/uploads/2023/01/1595000681060.jpg)

Greg Lesnewich, Senior Threat Researcher di Proofpoint

“Nel 2022, TA444 ha portato la sua attenzione sulle criptovalute a un nuovo livello e **ha iniziato a imitare l’ecosistema del crimine informatico testando una varietà di catene di infezione** per contribuire ad ampliare i propri flussi di entrate”, ha concluso Lesnewich.

## Metodologia in evoluzione

Quando ha iniziato a lavorare sulla blockchain e sulle criptovalute, **TA444 utilizzava due metodi principali per accedere ai dati delle vittime**: una delivery chain LNK-oriented e una basata su documenti che utilizzano modelli remoti.

Lo scorso anno il gruppo ha continuato ad utilizzare entrambi i metodi, ma **ha anche ampliato il suo repertorio,** cercando di variare il vettore dei propri payload.

Per convincere le vittime a cliccare sui link malevoli, **TA444 ha elaborato una strategia di marketing completa**, utilizzando strumenti di email marketing per coinvolgere il suo pubblico di riferimento e reindirizzarlo verso file ospitati nel cloud o direttamente nell’infrastruttura gestita dal gruppo.

![](https://www.securityinfo.it/wp-content/uploads/2023/01/john-schnobrich-2FPjlAyMQTA-unsplash-scaled.jpg)

I ricercatori di Proofpoint hanno però notato **un cambiamento significativo nelle abitudini di TA444 a dicembre 2022**.

Il gruppo ha lanciato una **campagna di raccolta di credenziali estremamente semplice inviando email di phishing OneDrive** **con molti refusi** a una vasta gamma di obiettivi negli Stati Uniti e in Canada nei settori dell’istruzione, della PA e della sanità, nonché nel settore finanziario.

Le email **invitavano gli utenti a cliccare su un Url di SendGrid** che reindirizzava a una pagina di raccolta di credenziali.

La deviazione del target e il volume dei messaggi hanno spinto i ricercatori ad analizzare la campagna per comprendere le nuove attività del gruppo: **questa sola ondata di spam, infatti, ha quasi raddoppiato il volume totale di messaggi email** di TA444 osservati nel corso dell’anno.

**Le famiglie di malware utilizzate prevalentemente sono CageyChameleon e Astraeus**. CageyChameleon è sfruttato per profilare le vittime e esfiltrare informazioni, mentre Astraeus interviene come secondo stadio per scaricare ulteriori strumenti.

TA444 ha anche utilizzato tecniche di mimetizzazione e **prende in prestito contenuti dalle vittime per rendere le sue comunicazioni più credibili**.

Nel 2021 ha rubato circa 400 milioni di dollari di criptovalute e beni correlati, e **nel 2022 ha superato questo valore con un singolo furto da oltre 500 milioni di dollari**, raccogliendo più di 1 miliardo di dollari nel corso dell’anno.

Condividi l'articolo

* [Tweet](https://twitter.com/share)

---

* [Advanced Persistent Threat](https://www.securityinfo.it/tag/advanced-persistent-threat/), [APT](https://www.securityinfo.it/tag/apt/), [Corea del Nord](https://www.securityinfo.it/tag/corea-del-nord/), [criptovalute](https://www.securityinfo.it/tag/criptovalute/), [Proofpoint](https://www.securityinfo.it/tag/proofpoint/), [TA444](https://www.securityinfo.it/tag/ta444/)

[Brand Phishing: Yahoo è l'azienda più imitata](https://www.securityinfo.it/2023/01/30/brand-phishing-yahoo/)
[La minaccia cyber: cosa aspettarsi nel 2023 secondo Trend Micro](https://www.securityinfo.it/2023/01/27/la-minaccia-cyber-cosa-aspettarsi-nel-2023-secondo-trend-micro/)

---

![](https://secure.gravatar.com/avatar/9ba6108fae91c2be66a7ef45ac2db49a?s=90&d=mm&r=g)

##### [Dario Orlandi](https://www.securityinfo.it/author/dario-orlandi/)

##### Articoli correlati

* [![MuddyWater si evolve: attacchi più sofisticati e infrastruttura più resiliente](https://www.securityinfo.it/wp-content/uploads/2025/09/hacker-2300772_1920-2-120x85.jpg)](https://www.securityinfo.it/2025/09/17/muddywater-si-evolve-attacchi-piu-sofisticati-e-infrastruttura-piu-resiliente/ "MuddyWa...