---
title: Il panorama della sicurezza informatica secondo Cisco
url: https://www.securityinfo.it/2022/11/29/il-panorama-della-sicurezza-informatica-secondo-cisco/?utm_source=rss&utm_medium=rss&utm_campaign=il-panorama-della-sicurezza-informatica-secondo-cisco
source: Securityinfo.it
date: 2022-11-30
fetch_date: 2025-10-04T00:05:53.659343
---

# Il panorama della sicurezza informatica secondo Cisco

Aggiornamenti recenti Ottobre 3rd, 2025 4:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)
* [CERT-AGID 20–26 settembre: phishing, malware e PEC compromesse](https://www.securityinfo.it/2025/09/29/cert-agid-20-26-settembre-phishing-malware-e-pec-compromesse/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Il panorama della sicurezza informatica secondo Cisco

Nov 29, 2022  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/)
 [0](https://www.securityinfo.it/2022/11/29/il-panorama-della-sicurezza-informatica-secondo-cisco/#respond)

---

[Cisco](https://www.cisco.com/c/it_it/index.html) ha recentemente organizzato un incontro con la stampa per presentare i risultati di alcune ricerche svolte dall’azienda a livello globale e nazionale, con l’obbiettivo di individuare le tendenze più importanti e catturare una **fotografia d’insieme del panorama** della sicurezza informatica.

Le principali tendenze a livello globale rimangono quelle emerse negli ultimi tempi, con grande crescita dei temi legati alla **supply chain**.

Innanzi tutto, la pandemia ha reso difficile la gestione degli asset per le aziende; ora però l’emergenza è passata ed è necessario compiere tutti i passaggi necessari per **garantire una visione complessiva** su tutti i dispositivi che possono accedere all’infrastruttura, a vario titolo e con diversi livelli.

In secondo luogo, l’azienda ha voluto sottolineare che i ransomware sono una delle molte azioni che gli attaccanti possono compiere una volta preso il controllo dei sistemi. Ci si può quindi preparare per un ransomware, ma una volta che gli attaccanti sono entrati nel sistema bisogna anche essere in grado **rispondere prontamente a eventuali cambi di strategia**.

Le incertezze economiche hanno **rallentato e ritardato le spese** per la sicurezza da parte delle aziende; molte organizzazioni rimandano gli investimenti all’anno prossimo, oppure mettono in sicurezza soltanto parte delle infrastrutture; ma la sicurezza non cresce linearmente con l’investimento ed eventuali buchi mettono a repentaglio l’intera operatività dell’impresa.

Infine, Cisco sottolinea come sia necessaria e fortemente richiesta una maggiore **visibilità sulla supply chain**; i Ciso vogliono più informazioni sui software che vengono utilizzati e integrati con le piattaforme aziendali.

## La soglia di povertà nella cyber security

Un capitolo molto interessante nell’incontro è stato quello dedicato a un aspetto spesso trascurato ma di grande impatto, sia dal punto di vista sociale sia da quello operativo: Cisco, infatti, ha definito come **soglia di povertà della sicurezza informatica** il livello sotto cui un’azienda non è in grado di proteggersi in modo efficace.

Questo fenomeno **non riguarda soltanto le aziende piccole**, ma può invece interessare anche organizzazioni grandi, e può manifestarsi in vari modi: toccando le disponibilità economiche, le competenze, le capacità o l’influenza.

![](https://www.securityinfo.it/wp-content/uploads/2022/11/wallet-gbd7c353b6_1920.jpg)

Il fattore **denaro** è il più semplice da definire: ci sono aziende che non si possono permette i costi degli strumenti di protezione e delle persone deputate a implementarli e utilizzarli.

Le **competenze** indicano la capacità di comprendere cosa è necessario per la sicurezza di base e quali sono i passi da compiere per garantirla. Non è un compito semplice, perché anche gli esperti spesso non hanno una visione chiara dei requisiti di base.

Le **capacità** indicano invece la possibilità di implementare davvero i progetti, senza essere bloccati da problemi ambientali o logistici, relativi alla cultura aziendale o al settore in cui lavora.

L’**influenza**, infine, è la capacità di spingere i fornitori a effettuare modifiche e miglioramenti; questo è molto più semplice per le aziende più grandi, ma invece potrebbe essere impossibile per una Pmi.

Questi problemi riguardano tutti, sempre più spesso: una ricerca ha mostrato come l’attacco ransomware a BlackBaud ha coinvolto in varia misura oltre 800 organizzazioni, compresi enti no-profit e attori del settore sanitario. Se le organizzazioni no-profit (o gli ospedali) si bloccano ci sono impatti significativi sulla società civile, che colpiscono in particolare **le fasce più deboli** della popolazione.

Le organizzazioni sotto la soglia di povertà possono essere coinvolte in attacchi o problemi con cui non hanno una connessione diretta e finire per **pagare i costi** di questi eventi.

## Il barometro sicurezza per l’Italia

L’azienda ha poi presentato una ricerca denominata Barometro sicurezza, che ha raccolto un notevole numero di interviste a Ciso italiani per individuare le **tendenze più importanti** nel settore.

In un panorama sostanzialmente stabile (il primo posto tra le minacce più frequenti è occupato dal phishing), uno dei trend più significativi è la **crescita degli attacchi Ddos**, che ha visto un incremento sostanziale dopo lo scoppio del conflitto in Ucraina.

![](https://www.securityinfo.it/wp-content/uploads/2022/11/keepcoding-lVF2HLzjopw-unsplash-scaled.jpg)

In generale, il panorama è molto più ricco di tensioni rispetto all’anno scorso: il Ministero dell’interno ha infatti rilevato un **incremento degli attacchi** pari al 78,5% a luglio 2022, e anche i dati Clusit confermano la tendenza con un ancora superiore +82% negli attacchi rilevati.

Secondo gli intervistati, gli aspetti che necessitano di più attenzione sono la scarsità di risorse (70%) e di competenze (68%). Positiva è la crescita nell’implementazione di strategie di **threat intelligence**: tra team interni ed esterni sono adottati dal 58% delle aziende.

Per quanto riguarda le intenzioni di investimento per il prossimo anno, il 53% delle aziende ha intenzione di spendere per strumenti di **disaster recovery**, in crescita del 20% rispetto a...