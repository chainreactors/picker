---
title: Weekly Threats N. 10 2023
url: https://www.ts-way.com/it/weekly-threats/2023/03/10/weekly-threats-n-10-2023/
source: Over Security - Cybersecurity news aggregator
date: 2023-03-11
fetch_date: 2025-10-04T09:16:46.142408
---

# Weekly Threats N. 10 2023

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 10 2023

10 Marzo 2023

Condividi

![](https://www.ts-way.com/wp-content/uploads/Utagawa_Kuniyoshi_Raiko_tormented_by_the_earth_spider_preview-1400x573.jpeg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi**:

* NoName057(16): offensive DDoS colpiscono l’Italia
* Exprivia S.p.A.: attacco ransomware ai danni dell’azienda
* State-sponsored: nuove attività dal quadrante asiatico e mediorientale

 Questa settimana l’attività del gruppo hacktivista filorusso **NoName057(16)** è tornata a rivolgersi contro l’Italia. In particolare, il collettivo sul proprio canale Telegram ha rivendicato attacchi contro i Ministeri del Lavoro e delle Politiche Sociali, della Difesa e degli Affari Esteri, il Consiglio Superiore della Magistratura, l’Arma dei Carabinieri, l’Esercito Italiano e il Gruppo TIM. Fra le altre vittime compaiono anche portali polacchi, lituani, tedeschi, lettoni, ucraini, danesi e il sito della società britannica Urenco, operante nel settore dell’energia nucleare. Sempre di matrice hacktivista filorussa, il collettivo **KillNet** ha sferrato un’offensiva contro i siti dell’azienda tedesca Rheinmetall, attiva nel settore della Difesa.

Restando in **Italia**, la Digital Transformation Company Engineering ha rilasciato sul proprio sito un comunicato stampa nel quale dichiara di aver gestito un attacco informatico verificatosi ai danni di Exprivia S.p.A., società italiana specializzata in Information and Communication Technology. Secondo quanto riportato dall’azienda, l’incidente non ha interessato in alcun modo il perimetro Engineering ed è stato causato da un utilizzo illecito da parte degli avversari di una credenziale di accesso in uso a Exprivia. L’evento è stato immediatamente contenuto e ha interessato esclusivamente il perimetro di Exprivia, opportunamente segregato.

Passando al **panorama state-sponsored**, nuove attività sono emerse dal quadrante asiatico e mediorientale. Nel sud del continente asiatico, il pakistano **Barmanou** ha condotto una campagna di spionaggio, attiva molto probabilmente dal luglio 2022, volta alla distribuzione della backdoor **CapraRAT** principalmente contro utenti Android indiani e pakistani, presumibilmente con un background militare o politico. Spostandoci sul versante pacifico, è stata tracciata una nuova ondata dell’operazione di spionaggio cinese **Sharp Panda** identificata per la prima volta nel 2021 e rivolta contro entità governative del Sudest Asiatico, tra cui Vietnam, Indonesia e Thailandia. Inoltre, è stata individuata una presunta campagna di matrice cinese, attualmente tracciata sotto il cluster **UNC4540**, volta a garantire all’avversario una persistenza a lungo termine attraverso l’esecuzione di malware su dispositivi SonicWall Secure Mobile Access (SMA) non aggiornati. D’altra parte, in Corea del Nord, **Lazarus** **Group** è stato visto sfruttare una vulnerabilità 0-day di un software di certificazione coreano – comunemente utilizzato da istituzioni pubbliche e università – per colpire diverse aziende della penisola. Sempre riguardante Lazarus, un gruppo ad esso presumibilmente riconducibile – denominato **UNC2970** – ha condotto attacchi di spear phishing volti a veicolare malware precedentemente non documentati prendendo di mira organizzazioni statunitensi ed europee dei settori tecnologico e dei media. Infine, per quanto riguarda il Medio Oriente, l’iraniano **Charming Kitten** è stato collegato a un’operazione di phishing rivolta contro ricercatori che documentano la soppressione dei diritti delle donne e delle minoranze in Iran.

[post\_tags]

---

[Barmanou](https://www.ts-way.com/it/risorse/tag/barmanou-it/)
[CapraRAT](https://www.ts-way.com/it/risorse/tag/caprarat/)
[Charming Kitten](https://www.ts-way.com/it/risorse/tag/charming-kitten/)
[KillNet](https://www.ts-way.com/it/risorse/tag/killnet/)
[Lazarus Group](https://www.ts-way.com/it/risorse/tag/lazarus-group/)
[NoName057(16)](https://www.ts-way.com/it/risorse/tag/noname05716/)
[Sharp Panda](https://www.ts-way.com/it/risorse/tag/sharp-panda/)
[UNC2970](https://www.ts-way.com/it/risorse/tag/unc2970/)
[UNC4540](https://www.ts-way.com/it/risorse/tag/unc4540/)

### **Contenuti correlati**

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg)

![0-day SharePoint TS-Way cover](https://www.ts-way.com/wp-content/uploads/weekly222720-385x240.jpg) 28 July 2025

### [0-day SharePoint sfruttate a livello globale, attacchi DDoS e ransomware in Italia, la Russia nel mirino del Regno Unito](https://www.ts-way.com/it/risorse/2025/07/28/0-day-sharepoint-sfruttate-a-livello-globale-attacchi-ddos-e-ransomware-in-italia-la-russia-nel-mirino-del-regno-unito/)

![operation eastwood TS-Way cover](https://www.ts-way.com/wp-content/uploads/weeklttttdddd-385x240.jpg) 22 July 2025

### [Attacchi in Italia, annunciata l’Operation Eastwood, colpita Louis Vuitton](https://www.ts-way.com/it/risorse/2025/07/22/attacchi-in-italia-annunciata-loperation-eastwood-colpita-louis-vuitton/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.