---
title: Agenti di IA: un’arma potente nelle mani del cybercrimine
url: https://www.securityinfo.it/2025/04/09/agenti-di-ia-unarma-potente-nelle-mani-del-cybercrimine/
source: Over Security - Cybersecurity news aggregator
date: 2025-04-10
fetch_date: 2025-10-06T22:07:23.253283
---

# Agenti di IA: un’arma potente nelle mani del cybercrimine

Aggiornamenti recenti Ottobre 6th, 2025 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Agenti di IA: un’arma potente nelle mani del cybercrimine

Apr 09, 2025  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [In evidenza](https://www.securityinfo.it/category/in-evidenza/), [Malware](https://www.securityinfo.it/category/approfondimenti/malware/), [Minacce](https://www.securityinfo.it/category/news/minacce-news/), [Minacce](https://www.securityinfo.it/category/minacce-2/), [News](https://www.securityinfo.it/category/news/), [RSS](https://www.securityinfo.it/category/rss/)
 [0](https://www.securityinfo.it/2025/04/09/agenti-di-ia-unarma-potente-nelle-mani-del-cybercrimine/#respond)

---

Gli **agenti di IA** stanno diventando sempre più capaci, in grado di ragionare, pianificare attività ed eseguire attività complesse che prima venivano svolte esclusivamente dagli esseri umani.

Se da una parte questo continuo miglioramento aiuta i professionisti nei loro task, dall’altra anche i **cybercriminali** possono sfruttare le capacità degli agenti per **velocizzare le proprie attività e perfezionare gli attacchi.**

In un articolo per l’MIT, Rhiannon Williams [spiega](https://www.technologyreview.com/2025/04/04/1114228/cyberattacks-by-ai-agents-are-coming?utm_source=tldrai) che alcuni ricercatori hanno dimostrato che gli agenti di IA sono in grado di **eseguire attacchi anche complessi**, e che è solo questione di tempo prima che comincino a **utilizzarli su ampia scala**. Mark Stockley, esperto di sicurezza presso Malwarebytes, ritiene che in futuro la maggior parte dei cyberattacchi verranno eseguiti tramite questi agenti.

![agenti IA](https://www.securityinfo.it/wp-content/uploads/2025/04/44416634_9067498-scaled.jpg)

## Agenti di IA: un serio pericolo per la sicurezza

L’uso degli agenti di IA per i cyberattacchi spaventa i ricercatori per diversi motivi. In primo luogo, a differenza dei bot ci troviamo di fronte a dei **sistemi “intelligenti” in grado di adattarsi a diversi scenari** ed evolversi in base alle necessità.

Bisogna considerare anche che, per l’uso che ne possono fare i cybercriminali, sono molto **più economici rispetto a un professionista umano, oltre che più veloci**. Poiché le loro capacità sono in continua evoluzione, ben presto potrebbero prendere il posto dei cybercriminali anche in attacchi più sofisticati, come le campagne ransomware. Inoltre, visti i [recenti avvenimenti](https://www.securityinfo.it/2025/02/21/black-basta-vittima-di-un-leak-pubblicate-le-chat-private-del-gruppo-ransomware/), non si può ignorare il fatto che siano anche più “leali” dei cybercriminali.

Ma a preoccupare maggiormente gli esperti è il fatto che **non è ancora chiaro come individuarli e bloccarli.**Palisade Research, un’organizzazione di ricerca nel campo dell’IA, ha costruito **LLM Agent Honeypot**, un sistema che, sfruttando server honeypot, mira proprio a individuare gli agenti di IA che tentano di eseguire attacchi; ciò sarebbe di fatto un meccanismo di “early warning” che potrebbe aiutare governi e organizzazioni a proteggersi dalle nuove minacce.

Da quando è stato messo online lo scorso ottobre, LLM Agent Honeypot **ha individuato oltre 11 milioni di tentativi di access**o. La maggior parte di essi era da parte di esseri umani e bot, ma il sistema ha identificato anche otto potenziali agenti di IA. Secondo Dmitrii Volkov, a capo del team di Palisade Research, è probabile che questi agenti fossero dei primi esperimenti da parte dei cybercriminali.

![agenti IA intelligenza artificiale](https://www.securityinfo.it/wp-content/uploads/2025/04/2151719596.jpg)

## Individuare gli agenti

Un modo per distinguere le attività degli agenti di IA da quelle di altri sistemi automatizzati o di umani è sfruttare tecniche di **prompt injection**per modificare il comportamenti degli agenti, oppure chiedere delle risposte che valutano la presenza di intelligenza umana.

Nel caso di LLM Agent Honeypot, uno dei prompt iniettati richiedeva all’attaccante di inserire il comando “cat8193” per ottenere l’accesso al server. In caso di successo, il sistema controllava quanto tempo aveva impiegato il soggetto per rispondere. In genere **un LLM è in grado di rispondere in un lasso di tempo molto minore rispetto a un essere umano**; nel caso del sistema dei ricercatori, il limite massimo di tempo era stato impostato a 1,5 secondi. Degli otto sospetti agenti che avevano attaccato il sistema, solo due hanno risposto correttamente alla richiesta entro il lasso di tempo indicato.

Sebbene la diffusione di questi agenti appaia ancora limitata, i ricercatori ritengono che già nei prossimi mesi il panorama del cybercrime possa cambiare. Gli agenti in futuro potrebbero essere usati non solo per eseguire attacchi su ampia scala, ma anche per **raccogliere più velocemente e in modo più preciso le informazioni sui sistemi da colpire**, individuando le vulnerabilità migliori da sfruttare per gli exploit.

Il lato positivo è che, così come i cybercriminali, anche gli **esperti di sicurezza possono usare queste capacità a proprio vantaggio**, individuando in anticipo le debolezze dei sistemi e le potenziali cyber kill chain; in questo modo è possibile risolvere i problemi prima che sia troppo tardi e identificare le migliori soluzioni di protezione.

**La speranza è che, di fronte a queste evidenze, aziende ed esperti agiscano proattivamente** per anticipare i rischi, senza aspettare che il danno sia già stato fatto.

Condividi l'articolo

* [Tweet](https://twitter.com/share)

---

* [agenti IA](https://www.securityinfo.it/tag/agenti-ia/), [automazione](https://www.securityinfo.it/tag/automazione/), [honeypot](https://www.securityinfo.it/tag/honeypot/), [...