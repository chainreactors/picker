---
title: La necessità di software di digital forensics direttamente gestiti e controllati dallo Stato
url: https://www.ictsecuritymagazine.com/articoli/la-necessita-di-software-di-digital-forensics-direttamente-gestiti-e-controllati-dallo-stato/
source: ICT Security Magazine
date: 2024-08-01
fetch_date: 2025-10-06T18:08:09.838664
---

# La necessità di software di digital forensics direttamente gestiti e controllati dallo Stato

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Sicurezza del software di digital forensics nel processo penale:](https://www.ictsecuritymagazine.com/wp-content/uploads/software-digital-forensics.jpg)

# La necessità di software di digital forensics direttamente gestiti e controllati dallo Stato

A cura di:[Francesco Lazzini](#molongui-disabled-link)  Ore 31 Luglio 202426 Settembre 2025

*I software di digital forensics svolgono un ruolo cruciale nelle indagini penali, ma senza adeguati livelli di sicurezza rischiano di compromettere l’attendibilità delle prove. La mancanza di una normativa specifica in materia di cybersecurity evidenzia un vuoto legislativo che rende urgente l’adozione di standard minimi e controlli più stringenti.*

## Software di digital forensics e cybersecurity: il vuoto normativo che mina le indagini penali

Casi come *Cellebrite Ufed* v. *Signal* pongono in luce come la cybersecurity sia un fattore essenziale per la corretta riuscita di un’indagine di *digital forensics*. In particolare, emerge come uno scarso livello di sicurezza del *software* utilizzato per l’analisi della copia forense rischi in concreto di tradursi in un’indagine fuorviante, dalla quale non potranno che conseguire risultati inattendibili.

È opportuno, tuttavia, osservare come nell’assetto giuridico che disciplina la materia manchi del tutto una normativa tecnica che imponga livelli minimi di sicurezza nelle strumentazioni utilizzate. Sul punto, il rinvio del legislatore alle *best practices* – tra le quali ve ne sono di specifiche che si occupano di sicurezza – è l’unico appoggio normativo che possa rinvenirsi riguardo al dovere di rispettare criteri minimi di *cybersecurity*. Però, dal momento che la giurisprudenza ha stabilito come il mancato rispetto delle buone pratiche internazionali non comporti automaticamente l’inutilizzabilità delle evidenze digitali, sorge spontaneo chiedersi se la soluzione adottata sul piano legislativo si possa valutare sufficiente oppure se sia il caso di introdurre accorgimenti giuridici ulteriori.

In realtà, se si prende in considerazione la rapidità con cui evolvono le minacce informatiche e se si considera l’entità del danno che un’indagine potrebbe subire in caso di mancanza d’uso di strumenti sicuri, appare palese come l’attuale impostazione della disciplina contenga un vuoto normativo che, in un contesto di crescente ricorso alle tecniche di *digital forensics*, corre il rischio di aumentare sempre più la percentuale di errori giudiziari.

La questione assume un tono di maggiore inquietudine se si considera che strumenti con acclarate vulnerabilità, come ad esempio la precedente versione del *software Phisycal Anayzer* di Cellebrite Ufed, sono stati largamente usati dalle procure e dalle forze dell’ordine del nostro Paese e potenzialmente potrebbero tuttora essere in utilizzo presso i medesimi organi.

Il problema si pone dal momento che, non disponendo la Pubblica Amministrazione di strumenti e *software* di *digital forensics* prodotti direttamente dallo Stato, procure e forze dell’ordine per munirsi di simili sistemi sono costrette a rivolgersi ad aziende private, quasi sempre straniere. Tale circostanza, in assenza di una normativa specifica che disponga standard minimi di sicurezza, comporta che l’acquirente – in questo caso, gli organi statali – debbano necessariamente rifarsi ai livelli di sicurezza che propone l’azienda venditrice, la quale agendo secondo logiche privatistiche potrebbe talvolta ritenere non necessario incrementare le difese dei propri sistemi.

Si rammenti, a titolo esemplificativo, che il precedente di *Phisycal Analyzer* veniva ad esistenza proprio a causa del mancato ammodernamento del *software*, che circolava con un aggiornamento obsoleto poiché non implementato da anni dalla casa produttrice.

Alla luce di quanto esposto, si presenta sempre più necessario il perfezionamento di un intervento normativo diretto a colmare il vuoto legislativo in tema di sicurezza e volto all’eliminazione delle attuali incertezze.

L’intervento, nello specifico, dovrebbe muoversi su due piani distinti ma connessi tra loro. Innanzitutto, andrebbero stabiliti dei livelli minimi di sicurezza che gli applicativi usati per le operazioni di *digital forensics* dovrebbero rispettare per poter essere adoperati ai fini d’indagine. In secondo luogo, occorrerebbe fare in modo che lo Stato sia messo concretamente nella posizione di valutare attivamente lo *standard* di sicurezza minima essenziale di tali applicativi.

Per fare ciò, bisognerebbe mettere a punto un sistema di controllo diretto dello Stato sulle aziende fornitrici: ipotesi allo stato attuale molto difficile, sia perché le maggiori aziende *tech* sono straniere e sia perché le medesime, in ottica di mercato, tendono a proteggere il segreto delle loro invenzioni, anche nei confronti degli Stati a cui offrono il servizio.

Oltre alla possibilità di creare dei *software* di completa proprietà dello Stato – in linea teorica la scelta migliore, ma in termini pratici di complessa realizzazione nonché estremamente dispendiosa[[1]](#_ftn1) – un’altra soluzione potrebbe essere incentivare la nascita di un gruppo di aziende conformi a specifici criteri, organizzate in consorzio e sottoposte alla diretta vigilanza dello Stato, che ne costituirebbe il ...