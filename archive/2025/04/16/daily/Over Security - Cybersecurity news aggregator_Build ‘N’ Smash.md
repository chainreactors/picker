---
title: Build ‘N’ Smash
url: https://muhack.org/events/BuildNSmash-2k25/
source: Over Security - Cybersecurity news aggregator
date: 2025-04-16
fetch_date: 2025-10-06T22:08:53.632680
---

# Build ‘N’ Smash

Toggle navigation

[Muhack](/)

* [Home](/)
* [About](/about/)
* [Talks](/talks/)
* [Service status](https://status.muhack.org/)
* [Wiki](https://wiki.muhack.org/)

# Build 'N' Smash

## Costruisci. Impara. Distruggi.

Posted by Luca Lamanna & Davide Strabla

**Build ‘N’ Smash** è l’evento targato **MuHack**, in collaborazione con **Hero Mechatronics SRL**, pensato per chi ha sempre avuto la curiosità di costruire un robot da combattimento… e magari anche vederlo fatto a pezzi.
È un’esperienza completa hands-on, che unisce teoria e pratica. Ideale sia per chi è alle prime armi sia per chi già smanetta con elettronica e informatica.
L’evento si compone di **due parti principali**:

🧑‍💻 **Il corso di formazione e montaggio**, pensato per chi vuole imparare come si progetta e si costruisce un *battlebot*. Ci saranno lezioni su progettazione meccanica, stampa 3D, elettronica e informatica, con la possibilità di vedere il tuo robot prendere vita durante il corso di montaggio.

> ⚠️ **Attenzione**: i posti per il corso sono **limitati a 24 persone**, quindi iscriviti in fretta se vuoi partecipare!

🤖 **Il torneo di combattimento** che, inoltre, è **aperto a tutti**! Che tu abbia costruito il tuo robot durante il corso o lo porti già pronto da casa, potrai metterti alla prova nell’arena.

> ⚠️ **Attenzione**: i robot devono rispettare il [regolamento](/public/doc/regolamento-hack-n-smash-2025.pdf) per poter partecipare

---

# Come si articolano le attività:

## 📚 Lezioni formative

Si faranno otto lezioni dove si affronteranno gli argomenti essenziali per la progettazione e realizzazione di un robot da *battlebot* nella categoria **simil-antweight**.
Parleremo di progettazione del design orientato al combattimento, entrando negli aspetti tecnici di informatica, elettronica e robotica.
Tutto il materiale visto nelle lezioni verrà fornito ai partecipanti.

## 🔩 Laboratorio e Montaggio

A seguito delle lezioni sarà possibile costruire il robot da te progettato!
Stamperemo in 3d il telaio da voi progettato, e verranno forniti strumenti di base come viteria e cacciaviti per poter realizzare il proprio *battlebot*.

## 🤖 Torneo Finale

Costruite il vostro robot e mettetevi alla prova in una vera **arena di combattimento**, sfidando gli avversari in uno spietato scontro all’ultimo circuito.
Il torneo seguirà la formula del girone all’italiana dove ogni robot affronterà i robot avversari.
Battetevi! Per la gloria e per lo spettacolo!

---

# 📝 Regolamento e Iscrizioni

Di seguito è possibile compilare i form d’iscrizione:

* [al corso](https://forms.gle/VcpkFrfv72h47gKS9).
* [al torneo](https://forms.gle/ERd7RZpdRULYKNHR6).

> **N.B**: l’iscrizione al corso è valida anche per il torneo, dunque **non** è necesseriario compilare il modulo dedicato al torne.

La partecipazione al corso è gratuita, ma i posti sono limitati a **8 squadre formate da 3 persone per team.** Con la partecipazione al corso vi verranno forniti gratuitamente anche i componenti del robot (Motori, Microcontrollore ecc…)
La partecipazione al torneo è gratuita, tuttavia non sarrano forniti i componenti (Motori, Microcontrollore ecc…) e i robot dovranno rispettare ugualmente il [regolamento](/public/doc/regolamento-hack-n-smash-2025.pdf).

Per qualsiasi domanda o chiarimento non esitate a contattarci all’indirizzo email della nostra associazione: info@muhack.org!

---

## 🎓 Perché partecipare?

* Imparare progettazione, elettronica e robotica.
* Usare strumenti veri su progetti concreti.
* Lavorare in squadra e, se sbagli, migliori.
* Portare a casa nuove skill, e anche qualche livido all’ego.

---

## 📅 Quando e dove?

**LEZIONI FORMATIVE:**

🗓️ **8-9-15-16 Maggio**
⌚ **17:00** - **18:30**
📍 **Aula B2.8, Via Branze 43**

**TORNEO:**

🗓️ Questo **settembre** con date precise da definirsi

---

## 🚀 Come raggiungerci?

Puoi trovarci in [Via Senatore Diogene Valotti, 3b, Brescia](https://maps.app.goo.gl/WpPe7QCL2RA4hPRW9) tutti i martedì sera nell’aula associazioni.
Puoi raggiungerci tramite:

* *Treno* – Stazione di Brescia → Metro (direzione Prealpino)
* *Metro* – Fermata Europa → attraversa Via Branze, entra nel parcheggio
* *Bus* – Linee 16 e 10, fermata in Via Branze
* *Auto* – Ampio parcheggio disponibile

Per qualsiasi domanda o chiarimento non esitate a contattarci all’indirizzo email della nostra associazione: info@muhack.org!

---

# 🎓 Evento realizzato con il supporto dell’Università degli Studi di Brescia

Build ‘N’ Smash è realizzato con il sostegno del bando per attività studentesche dell’Università degli Studi di Brescia.
Un ringraziamento all’ateneo per il supporto e la fiducia nelle iniziative che promuovono competenze tecniche e crescita professionale.

---

> 🧨 Vieni a Build ‘N’ Smash.
> Fatti un robot. Fallo combattere. Fallo meglio.

---

* [← Previous Post](/news/open-hackerspace-2025/ "International Open Hackerspace Day 2025 @ MuHack")
* [Next Post →](/news/SoS-2025-5/ "SoS - State of the Space 2025,5")

Copyright © Muhack 2025