---
title: Buon 2023! Cominciamo l’anno con un po’ di hacking leggero di una Tesla e dei suoi “option code”?
url: http://attivissimo.blogspot.com/2023/01/buon-2023-cominciamo-lanno-con-un-po-di.html
source: Il Disinformatico
date: 2023-01-02
fetch_date: 2025-10-04T02:52:57.880634
---

# Buon 2023! Cominciamo l’anno con un po’ di hacking leggero di una Tesla e dei suoi “option code”?

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2023/01/01

### Buon 2023! Cominciamo l’anno con un po’ di hacking leggero di una Tesla e dei suoi “option code”?

C’è una particolarità poco conosciuta di tutte le Tesla: l’interfaccia web dei
loro account contiene dei codici nascosti che rivelano molte caratteristiche
importanti dell’auto, fra le quali si annida, nel mio caso, un dato particolarmente interessante.

Questi codici si chiamano *option code*, e li ho scoperti grazie
a [questo video](https://www.youtube.com/watch?v=SyitWSZGQTw) di
[Matteo Valenza](https://owsm.ly/matteovalenza), che presenta
[Ginger](https://linktr.ee/GingerBlack) e la sua dettagliatissima
[guida](https://bit.ly/Guida_acquisto_ModelS) all’acquisto di una
Tesla Model S usata. Fra le tante cose che racconta la guida ci sono questi codici e le
istruzioni su come ottenerli per il proprio veicolo.

In estrema sintesi, per ottenerli si entra nel proprio account Tesla e si fa
clic destro sull’immagine della propria auto per visualizzarla in una scheda
separata, come mostro qui sotto con il mio account:

[![](https://blogger.googleusercontent.com/img/b/R29vZ2xl/AVvXsEjuTvuMszJe9EfEPtWE8MtlRExGP4teSphRxbpwJvpVz49FEQh3kfug75gTHM2p69kVRkJMyKdonPMW-ZFhETGT8PFKr7A4gSurdGYkLk8qUfdGF4drMmgAVoUWhIguHT9nMDa_i-BW21GdywlXD6f3Wt7FOYQZFmvZJeWc7OMLB-vRwOVIvJw/w640-h363/Screenshot%202023-01-01%20at%2019.12.37_censored.jpg)](https://blogger.googleusercontent.com/img/b/R29vZ2xl/AVvXsEjuTvuMszJe9EfEPtWE8MtlRExGP4teSphRxbpwJvpVz49FEQh3kfug75gTHM2p69kVRkJMyKdonPMW-ZFhETGT8PFKr7A4gSurdGYkLk8qUfdGF4drMmgAVoUWhIguHT9nMDa_i-BW21GdywlXD6f3Wt7FOYQZFmvZJeWc7OMLB-vRwOVIvJw/s1121/Screenshot%202023-01-01%20at%2019.12.37_censored.jpg)

Visualizzo il mio account...

[![](https://blogger.googleusercontent.com/img/b/R29vZ2xl/AVvXsEhauM1WEepZbKfbfTOe2rTpgJ9bWn4ChMqf_5Mdb95tcHRc3v6qV6F42d620CPWZAPOk__wnbYV9Y9Nr37zc9F6ByAGwWpFn6raqRjs2JEIyz6kdKxnMNKjxnVQONpstVAkz2V-N6mMPnPFK0yHLYhCLU85KRRpTo6AY4DBvHpcyWZmxOqsvog/w640-h444/Screenshot%202023-01-01%20at%2019.13.02_censored.jpg)](https://blogger.googleusercontent.com/img/b/R29vZ2xl/AVvXsEhauM1WEepZbKfbfTOe2rTpgJ9bWn4ChMqf_5Mdb95tcHRc3v6qV6F42d620CPWZAPOk__wnbYV9Y9Nr37zc9F6ByAGwWpFn6raqRjs2JEIyz6kdKxnMNKjxnVQONpstVAkz2V-N6mMPnPFK0yHLYhCLU85KRRpTo6AY4DBvHpcyWZmxOqsvog/s1118/Screenshot%202023-01-01%20at%2019.13.02_censored.jpg)

...faccio clic destro sull’immagine dell’auto, scelgo di aprirla in una scheda nuova...

[![](https://blogger.googleusercontent.com/img/b/R29vZ2xl/AVvXsEjIQ2sOzHyqhdxDgSpy9y4qq8peNatuGVhwdGT6F33yPl3eS2v6hZ6f_ToQQzSq35mvf5Hd2YHEECtRFH6WX-vWyKMcaZbprNnby077TlxFQ1n64XvfUJC3jCDGCgN3OM8T2NZASXbPrWNb7CWlvm4M3vay6_LkiiY-bAdVAvbIq8YydzMLha0/w640-h321/Screenshot%202023-01-01%20at%2019.13.41.png)](https://blogger.googleusercontent.com/img/b/R29vZ2xl/AVvXsEjIQ2sOzHyqhdxDgSpy9y4qq8peNatuGVhwdGT6F33yPl3eS2v6hZ6f_ToQQzSq35mvf5Hd2YHEECtRFH6WX-vWyKMcaZbprNnby077TlxFQ1n64XvfUJC3jCDGCgN3OM8T2NZASXbPrWNb7CWlvm4M3vay6_LkiiY-bAdVAvbIq8YydzMLha0/s1698/Screenshot%202023-01-01%20at%2019.13.41.png)

...e ottengo questa immagine.

Gli *option code* non sono nascosti nell’immagine: sono nel suo URL, che inizia con
*https://static-assets.tesla.com/v1/compositor/?model=[tipo del modello di Tesla]* e prosegue con
*$BP00, $ADPX2, $AU00* eccetera: questa lunghissima serie di sigle che iniziano con il simbolo di dollaro è
costituita appunto dagli *option code*.

Questi codici sono decodificabili immettendoli per esempio in
[questa pagina di Tesla-info.com](https://tesla-info.com/tesla-option-codes.php%20) e sono spiegati (anche in italiano) in tutte le loro variazioni [qui su Pub.dev](https://pub.dev/documentation/tesla/latest/tesla/VehicleOptionCode-class.html) o presso [Teslascout.com](https://teslascout.com/optiondecoder/). Rivelano molte informazioni utili sia ai possessori di una Tesla sia a chi sta valutando di acquistarne una usata e vuole assicurarsi che il venditore gli stia dando informazioni corrette e complete: per esempio, questi codici indicano se l’esemplare specifico di auto ha la ricarica gratuita a vita sulle colonnine Tesla, la connettività dati gratuita, le sospensioni standard o evolute, la potenza del caricatore di bordo, il paese e l’area geografica originali, le finiture interne ed esterne e molto altro ancora.

Nel mio caso personale, ho trovato con particolare interesse la conferma di un dato tecnico che avevo sospettato sin dall’acquisto, quando ho fatto un po’ di calcoli sui consumi in ricarica e sull’autonomia: la batteria della mia Tesla (una Model S 70 del 2016) è limitata a livello *firmware* in modo da rendere disponibili solo 60 dei 70 kWh della capacità di carica nominale, riportata in un’[etichetta un po’ nascosta](https://fuoriditesla.blogspot.com/2020/07/come-fatta-e-in-che-condizioni-e-la.html).

Questa limitazione è indicata dall’*option code* *$BR03*, che significa *Firmware limit (60kwh)*. In altre parole, nella mia auto ci potrebbero essere 10 kWh, ossia circa
50 km di autonomia extra, sbloccabili in qualche modo (per esempio chiedendo a Tesla). L’autonomia che ho (circa 340 km) è
comunque sufficiente, ma se fosse possibile aumentarla senza troppe spese o tribolazioni lo farei volentieri: un po’ di margine extra non fa mai male. Nei prossimi giorni esplorerò questa possibilità.

Se vi interessa saperne di più, ho trascritto tutti gli *option code* della mia Tesla in [questo articolo](https://fuoriditesla.blogspot.com/2016/07/che-cosa-sono-gli-option-code-di-tesla.html) su Fuoriditesla.ch.

Pubblicazione iniziale:
[1.1.23](https://attivissimo.blogspot.com/2023/01/buon-2023-cominciamo-lanno-con-un-po-di.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/7924965485079079108 "Post per email")

Labels:
[hacking](https://attivissimo.blogspot.com/search/label/hacking),
[Tesla (auto)](https://attivissimo.blogspot.com/search/label/Tesla%20%28auto%29)

#### Nessun commento:

[Posta un commento](https://www.blogger.com/comment/fullpage/post/7421441/7924965485079079108)

[Post più recente](https://attivissimo.blogspot.com/2023/01/il-primo-trailer-del-film-russo-girato.html "Post più recente")

[Post più vecchio](https://attivissimo.blogspot.com/2022/12/il-delirio-del-giorno-penso-che-tu.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/7924965485079079108/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
Malti
Nederlandse
Norske (Bokmål)
Polski
Português
Română
Русский
Slovenská jazyku
Slovenski jezik
Shqiptar
Српски језик
Svenska
Swahili
ไทย
Filipino
Türk
Українське
اردو
Việt
ייִדיש
中文 (简体字)
中文 (正體字)

![](https://blogger.googleusercontent.com/img/b/R29vZ2xl/AVvXsEhQ-_-OkaZJxWiZ8HkG3dGC9gbuPA1qB0VDZQ_nOM3eKADHVNjFHFpuxfv0jRYUqMFEy9I7T68WBC4RqG2fgk01IH3SXqiRjKw2b146wtndBtQV-IupobE5YcCFlmXWeIV8sQYgsw/s1600/Cattivissimo-by-francesco-lombardi-gianluigi-gatti.png)

Credit: Gianluigi Gatti
e Francesco Lombardi

[Telefono, mail, social](https://attivissimo.me/contact/)

**RSS/Feedly:** [attivissimo.blogspot.com](https://attivissimo.blogspot.com)

[Biografia e foto](https://attivissimo.me/about/) / [About me](https://attivissimo.me/english-please/about-me/)

[FAQ]...