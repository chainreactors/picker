---
title: Weekly Threats N. 3 2023
url: https://www.ts-way.com/it/weekly-threats/2023/01/20/weekly-threats-n-3-2023/
source: Over Security - Cybersecurity news aggregator
date: 2023-01-21
fetch_date: 2025-10-04T04:30:26.964434
---

# Weekly Threats N. 3 2023

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 3 2023

20 Gennaio 2023

Condividi

![](https://www.ts-way.com/wp-content/uploads/2018/04/Kuniyoshi1.1-1400x873.jpg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi:**

* Ucraina: nuove offensive dei russi Sandworm e Gamaredon Group
* Hacktivismo: continuano le rivendicazioni di NoName057(16) e Anonymous Russia
* CVE-2022-42475: presunto avversario cinese sfrutta il bug per distribuire BOLDMOVE
* NortonLifeLock, PayPal, Mailchimp e T-Mobile: segnalati diversi data breach

Nella settimana appena conclusa, il CERT-UA ha attribuito al russo **Sandworm** un attacco informatico che ha portato alla distribuzione di **CaddyWiper** sui sistemi dell’Agenzia di stampa nazionale ucraina Ukrinform. Tuttavia, il malware è stato prontamente localizzato permettendo all’Organizzazione di Kiev di continuare a operare. Sempre nell’ambito del **conflitto russo-ucraino**, alcuni ricercatori di sicurezza hanno tracciato una campagna dell’APT di Mosca **Gamaredon Group** che nel novembre 2022 ha sfruttato l’infrastruttura di Telegram per colpire organizzazioni di Kiev appartenenti a settori cruciali per il Paese, come quello governativo, militare e delle Forze dell’Ordine.

Spostandoci sul **fronte hacktivista filorusso**, continuano le consuete rivendicazioni dei collettivi **NoName057(16)** e **Anonymous Russia**. Il primo ha sferrato attacchi DDoS contro portali governativi e finanziari danesi – incluso quello del Ministero delle Finanze – e diversi siti cechi, tra cui quello del Ministero della Difesa, del Ministero dell’Industria e del Commercio, dell’Agenzia governativa CzechTrade, della Hlídač státu, dell’Istituto di statistica e di numerose aziende del settore manifatturiero. Il secondo, invece, ha bersagliato diverse pagine governative, finanziarie e d’intrattenimento slovacche, oltre al sito dell’Exchanger VM-Obmen.

Passando al **panorama APT**, un avversario di matrice presumibilmente cinese ha sfruttato la vulnerabilità **CVE-2022-42475** di FortiOS SSL-VPN per distribuire un malware inedito denominato **BOLDMOVE** contro i sistemi di un ente governativo europeo e di un provider di servizi gestiti (MSP) africano. La falla, classificata come 0-day e patchata nel dicembre 2022, è stata utilizzata anche la scorsa settimana in attacchi altamente mirati rivolti contro target governativi e grandi realtà.

Concludiamo con alcuni **data breach** che hanno interessato diverse organizzazioni internazionali. Le società statunitensi PayPal e NortonLifeLock hanno entrambe notificato ai propri clienti una violazione dei dati avvenuta in seguito ad attacchi di credential stuffing. Dal canto suo, la popolare piattaforma di e-mail marketing Mailchimp ha comunicato di aver subito un attacco informatico che ha portato all’esposizione di 133 account. Infine, l’operatore di telefonia mobile T-Mobile ha annunciato un nuovo data breach dovuto all’esfiltrazione delle informazioni personali contenute negli account di circa 37 milioni di clienti, avvenuta tramite una delle proprie API.

[post\_tags]

---

[Anonymous Russia](https://www.ts-way.com/it/risorse/tag/anonymous-russia/)
[BOLDMOVE](https://www.ts-way.com/it/risorse/tag/boldmove/)
[CaddyWiper](https://www.ts-way.com/it/risorse/tag/caddywiper/)
[CVE-2022-42475](https://www.ts-way.com/it/risorse/tag/cve-2022-42475/)
[Gamaredon Group](https://www.ts-way.com/it/risorse/tag/gamaredon-group/)
[NoName057(16)](https://www.ts-way.com/it/risorse/tag/noname05716/)
[Sandworm](https://www.ts-way.com/it/risorse/tag/sandworm/)

### **Contenuti correlati**

![collins aerospace TS-Way cover](https://www.ts-way.com/wp-content/uploads/weekly3445-720-385x240.jpg)

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg) 22 September 2025

### [Attacchi in Italia, novità nel panorama APT, breach colpiscono Kering, Great Firewall of China, Google LERS ed eCheck](https://www.ts-way.com/it/risorse/2025/09/22/attacchi-in-italia-novita-nel-panorama-apt-breach-colpiscono-kering-great-firewall-of-china-google-lers-ed-echeck/)

![0-day SharePoint TS-Way cover](https://www.ts-way.com/wp-content/uploads/weekly222720-385x240.jpg) 28 July 2025

### [0-day SharePoint sfruttate a livello globale, attacchi DDoS e ransomware in Italia, la Russia nel mirino del Regno Unito](https://www.ts-way.com/it/risorse/2025/07/28/0-day-sharepoint-sfruttate-a-livello-globale-attacchi-ddos-e-ransomware-in-italia-la-russia-nel-mirino-del-regno-unito/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.