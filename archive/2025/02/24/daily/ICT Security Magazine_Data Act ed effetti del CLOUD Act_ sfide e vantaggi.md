---
title: Data Act ed effetti del CLOUD Act: sfide e vantaggi
url: https://www.ictsecuritymagazine.com/articoli/data-act-e-cloud-act/
source: ICT Security Magazine
date: 2025-02-24
fetch_date: 2025-10-06T20:37:11.635788
---

# Data Act ed effetti del CLOUD Act: sfide e vantaggi

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Data Act ed effetti del CLOUD Act: sfide e vantaggi](https://www.ictsecuritymagazine.com/wp-content/uploads/data-act.jpg)

# Data Act ed effetti del CLOUD Act: sfide e vantaggi

A cura di:[Redazione](#molongui-disabled-link)  Ore 23 Febbraio 202512 Febbraio 2025

Il **Data Act, Regolamento (EU) 2023/2854,** rappresenta una delle principali iniziative legislative dell’Unione Europea per regolamentare l’accesso, il trasferimento e la gestione dei **dati non personali**. Questa normativa si pone in un contesto globale complesso, caratterizzato dalla crescente interconnessione dei servizi cloud e dalle implicazioni legali del **CLOUD Act** statunitense. In questo articolo esploreremo quindi, le caratteristiche principali del Data Act, le sue implicazioni per il mercato europeo e il dibattito in corso sul conflitto tra le normative europee e statunitensi.

## **Caratteristiche e peculiarità del Data Act**

1. #### **Regole per l’accesso e il trasferimento dei dati**

Il Data Act pubblicato nella Gazzetta Ufficiale dell’Unione Europea il 22 dicembre 2023, applicabile a partire dal [**12 settembre 2025**](https://digital-strategy.ec.europa.eu/it/factpages/data-act-explained), (efficacia differita) introduce un quadro normativo chiaro per garantire un accesso equo e trasparente ai dati generati da dispositivi connessi e applicazioni. L’obiettivo principale è favorire lo sviluppo di un **mercato dei dati competitivo**, incentivando una maggiore accessibilità, disponibilità e fruibilità dei dati come motore di innovazione tecnologica. I punti chiave includono: **Accesso ai dati per terze parti** e **Protezione della privacy,**

In questo contesto, le aziende saranno obbligate a condividere dati rilevanti con altre organizzazioni in caso di necessità, rispettando regole specifiche per evitare abusi, mentre viene promosso un utilizzo responsabile dei dati in armonia con il GDPR.

2. #### **Framework per il cloud switching**

Una delle novità più significative riguarda la facilitazione del **cloud switching**, ovvero il passaggio o la migrazione da un fornitore di servizi cloud a un altro.

Questo aspetto è cruciale per ridurre il fenomeno del lock-in tecnologico, garantire una maggiore libertà di scelta per le aziende europee e incentivare la concorrenza tra i provider. Il lock-in tecnologico si verifica quando un’azienda diventa fortemente dipendente da un singolo fornitore di servizi, rendendo difficile o costoso migrare verso un altro.

Questo può accadere per diverse ragioni, come la compatibilità limitata nel trasferire soluzioni integrate con tecnologie proprietarie, i costi nascosti che alcuni fornitori potrebbero applicare attraverso politiche di spese elevate o clausole restrittive per l’uscita dal contratto, e l’utilizzo di tecnologie proprietarie non interoperabili.

Il Data Act mira a ridurre questi ostacoli, incentivando l’interoperabilità tra i fornitori cloud e aumentando la flessibilità tecnologica delle imprese, con particolare attenzione alle PMI, spesso più vulnerabili a queste dinamiche. La possibilità per le aziende di migrare facilmente tra i vari provider di servizi cloud stimola la concorrenza, traducendosi in offerte più competitive e spingendo i fornitori a migliorare la qualità dei loro servizi in termini di sicurezza, affidabilità e velocità.

3. #### **Gestione dei dati non personali**

Il Data Act si focalizza prevalentemente sulla regolamentazione dei **dati non personali**, come quelli industriali, logistici o provenienti da **IoT** ([Internet of Things](https://www.ictsecuritymagazine.com/articoli/sicurezza-dei-big-data-2/)) che non riguardano direttamente la sfera privata delle persone. Ad esempio, dati riguardanti la temperatura, la velocità o il rendimento di una macchina possono essere utilizzati per ottimizzare la produzione o prevedere guasti, migliorando così l’efficienza.

Ancora per esempio in ambito logistico, i dati non personali sono fondamentali per ottimizzare le catene di approvvigionamento, migliorare la gestione dei trasporti e ridurre i costi operativi. Questi dati possono comprendere informazioni sul movimento delle merci, le condizioni dei veicoli, i tempi di transito e le necessità di stoccaggio.

Dunque, il Data Act consente agli utenti di **prodotti connessi** (ad es. auto connesse, dispositivi medici e fitness, macchinari industriali o agricoli) e relativi servizi di accedere ai dati che co-creano utilizzando i prodotti connessi/servizi correlati. Questo approccio consente quindi di promuovere lo sviluppo di un mercato digitale più dinamico e innovativo.

4. #### **Interazione con e NIS2**

Pur non sovrapponendosi al GDPR, il Data Act si integra con esso per garantire una gestione coerente dei dati personali e non personali. Inoltre, l’interazione con la direttiva **NIS2 (Network and Information Systems Directive)** rafforza le misure di sicurezza informatica, soprattutto per i servizi cloud critici.

La **direttiva NIS2** (Network and Information Systems Directive) è un altro strumento normativo dell’UE che si concentra sulla **sicurezza informatica** e sull’**integrazione di misure di protezione** nei sistemi che gestiscono dati critici e infrastrutture digitali. Data Act e la NIS2 si intersecano per quanto riguarda i **servizi cloud** che t...