---
title: A Helsinki si parla di sicurezza informatica con SPHERE23 e WithSecure - seconda parte
url: http://attivissimo.blogspot.com/2023/06/a-helsinki-si-parla-di-sicurezza.html
source: Il Disinformatico
date: 2023-06-04
fetch_date: 2025-10-04T11:46:23.494040
---

# A Helsinki si parla di sicurezza informatica con SPHERE23 e WithSecure - seconda parte

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2023/06/03

### A Helsinki si parla di sicurezza informatica con SPHERE23 e WithSecure - seconda parte

[![](https://blogger.googleusercontent.com/img/b/R29vZ2xl/AVvXsEiPIWi0_QOYtJqqloQQ0cSnm3NCJRt7cT891KriJT-Er-Is9Xwx4cGO10zteAqK3KuErWtvyHW9ZfbxhTswmVugYDhOdZzPHk48mLYgRxLOVJDmj640FdiizP-3F8dKMr9Q_37rjECnjxuYFQHrdMiT9EC5UiDX5ze39fnn9GZsRFkiX2LRpz8/s320/Sphere%20logo.jpg)](https://blogger.googleusercontent.com/img/b/R29vZ2xl/AVvXsEiPIWi0_QOYtJqqloQQ0cSnm3NCJRt7cT891KriJT-Er-Is9Xwx4cGO10zteAqK3KuErWtvyHW9ZfbxhTswmVugYDhOdZzPHk48mLYgRxLOVJDmj640FdiizP-3F8dKMr9Q_37rjECnjxuYFQHrdMiT9EC5UiDX5ze39fnn9GZsRFkiX2LRpz8/s947/Sphere%20logo.jpg)

*Ultimo aggiornamento: 2023/06/28. La prima parte di questo resoconto è
[qui](https://attivissimo.blogspot.com/2023/05/a-helsinki-si-parla-di-sicurezza.html). Trasparenza: WithSecure ha offerto il volo e l’alloggio che hanno reso
possibile la mia partecipazione.*

Proseguo il racconto della mia esperienza a Helsinki al convegno di sicurezza
informatica
[*Sphere*](https://thesphere.org/speakers-and-agenda) insieme
alla Dama del Maniero. Non mi soffermo su tutta la parte sociale dell’evento,
se non per dire che è stata estremamente piacevole, con un’ottima compagnia,
nuovi amici e contatti e buon cibo locale (ho scoperto con piacere la presenza
ricorrente della focaccia locale, che è diversa da quella ligure ma merita
decisamente) in vari luoghi della città, che con la complicità del bel tempo è
stata davvero accogliente. D’inverno, con le pochissime ore di luce, forse non
è altrettanto godibile, ma le lunghissime giornate di questa stagione sono
state spettacolari. La lingua non è un problema: tutti parlano un ottimo
inglese.

## 25 maggio

La mattina è iniziata con il firmacopie del libro
*[If It’s Smart, It’s Vulnerable](https://www.ifitssmartitsvulnerable.com/)*
di Mikko Hyppönen, CRO di WithSecure. Il libro, che sto finendo di leggere, è
molto scorrevole anche per chi ha conoscenze informatiche di base ed è pieno
di aneddoti e racconti che spiegano bene le dinamiche del crimine informatico
moderno e passato. Spero che ne esca una traduzione italiana: nel frattempo la
versione inglese è disponibile su
[Amazon](https://www.amazon.com/If-Its-Smart-Vulnerable/dp/1119895189/)
e, in Italia, tramite
[IBS](https://www.ibs.it/if-it-s-smart-it-ebook-inglese-mikko-hypponen/e/9781119895206).

[![](https://blogger.googleusercontent.com/img/b/R29vZ2xl/AVvXsEgEjaP-oUDlJrPuraecYUINgvX48OyRVkUxMyWntynAUjPQWPZhCz_f8Wb1Uyj1C0fw2BMLJlJml5kKF2IjBAjj8kgXBzYdCUI25R_8qUXyyhGNoa_rboEphHBMWyeOwasz7z-eij2vr7CImnmhxgdm9fFJe-A6yKzlTv-8miq4_4nH_O24Gmc/s600/SPHERE-2023-EXPORT-DAY2-00012.jpg)](https://blogger.googleusercontent.com/img/b/R29vZ2xl/AVvXsEgEjaP-oUDlJrPuraecYUINgvX48OyRVkUxMyWntynAUjPQWPZhCz_f8Wb1Uyj1C0fw2BMLJlJml5kKF2IjBAjj8kgXBzYdCUI25R_8qUXyyhGNoa_rboEphHBMWyeOwasz7z-eij2vr7CImnmhxgdm9fFJe-A6yKzlTv-8miq4_4nH_O24Gmc/s4000/SPHERE-2023-EXPORT-DAY2-00012.jpg)

Mikko Hyppönen. Credit: WithSecure.

### Ian Beacraft, CEO e *Chief Futurist* di Signal & Cipher

[![](https://blogger.googleusercontent.com/img/b/R29vZ2xl/AVvXsEgQyHS_7rY2GnAsIsgLxKLztbpdzggOPFU1Yl9bUFUxYQyv1Wj3jqIYAGH7KHT-f-7yHMfLmE7sPyqYNoWLc31GrKOmqxg5q0nh1eq3g-nVxLpykmddxH0NXSJplcg0fd4cyawECyG349qYJKRb7xX04Y2NT2uWyIcC5Sv55WR2Kv3xGegFkbQ/s600/SPHERE-2023-EXPORT-DAY2-00027%20beacraft.jpg)](https://blogger.googleusercontent.com/img/b/R29vZ2xl/AVvXsEgQyHS_7rY2GnAsIsgLxKLztbpdzggOPFU1Yl9bUFUxYQyv1Wj3jqIYAGH7KHT-f-7yHMfLmE7sPyqYNoWLc31GrKOmqxg5q0nh1eq3g-nVxLpykmddxH0NXSJplcg0fd4cyawECyG349qYJKRb7xX04Y2NT2uWyIcC5Sv55WR2Kv3xGegFkbQ/s4000/SPHERE-2023-EXPORT-DAY2-00027%20beacraft.jpg)

Ian Beacraft. Credit: WithSecure.

L’intervento di Beacraft*,* intitolato
*AI, ChatGPT and the future in tech. Creative Machines - AI and Generative
Future*, è stato ricco di spunti non tecnici in senso stretto ma sociali nel senso più
ampio del termine: l’impatto che sta avendo sulla società l’arrivo esplosivo
delle tecnologie legate all’intelligenza artificiale va capito e, se
possibile, anticipato per contenerlo o almeno dirigerlo.

Fra i tanti spunti del suo discorso ne cito uno: la tecnologia corre
talmente in fretta che la sfida dei genitori di domani non sarà più decidere
quanto tempo è giusto lasciare che i propri figli stiano online, ma decidere
quanti degli amici dei loro figli è giusto che siano intelligenze artificiali.

[![](https://blogger.googleusercontent.com/img/b/R29vZ2xl/AVvXsEjq-B5g-xNSDSNHL-JNW2s-jba7_mwDCqqJXoj9tYA7et7gEqsQA-CLSnI5AMn3CNHpCppUEfc0fHbEW0aysllFPpTrAfMPD3fd6qFLoQLU4eFuYx-QBwb-_03nzkAIhYa5gViGPC4VbmSYKZtZzY7uLclZx6aHl-mQeBpOuTSYW6Xf_InFoik/w640-h296/20230525_094955%20Ian%20Beacraft.jpg)](https://blogger.googleusercontent.com/img/b/R29vZ2xl/AVvXsEjq-B5g-xNSDSNHL-JNW2s-jba7_mwDCqqJXoj9tYA7et7gEqsQA-CLSnI5AMn3CNHpCppUEfc0fHbEW0aysllFPpTrAfMPD3fd6qFLoQLU4eFuYx-QBwb-_03nzkAIhYa5gViGPC4VbmSYKZtZzY7uLclZx6aHl-mQeBpOuTSYW6Xf_InFoik/s1541/20230525_094955%20Ian%20Beacraft.jpg)

Ian Beacraft. Credit: me.

*[2023/06/28: WithSecure ha pubblicato il video, che ho incorporato qui sotto.]*

### Pekka Koskela, pattinatore e *data consultant* sportivo

Koskela è un
[pluripremiato](https://en.wikipedia.org/wiki/Pekka_Koskela)
pattinatore di velocità su ghiaccio e ha raccontato il suo lavoro di *Data consultant* per atleti e squadre sportive, basato sull’uso del *machine learning* e dell’intelligenza artificiale per elaborare e rendere gestibile l’enorme quantità di dati biometrici e dinamici che vengono raccolti oggi negli sport olimpici di velocità, in cui cambiamenti anche minimi possono fare la differenza fra una medaglia e un buon piazzamento e occorre creare integrazioni fra attrezzatura, atleta e terreno di gara, anche a livello respiratorio e dietetico. Il suo intervento è stato un po’ smorzato da quello che credo sia stato un caso tipico di panico da palcoscenico, ma comunque è stato tecnicamente interessante.

*[2023/06/28: WithSecure ha pubblicato il video, che ho incorporato qui sotto.]*

### Jacqui Kernot, *Managing Director* e *Security Director* di Accenture per Australia e New Zealand

Kernot ha gestito un *panel* con vari ospiti intitolato *Striking the balance: how much cyber security is enough?*, in cui ha illustrato varie esperienze australiane di *data breach* e soprattutto di gestione delle crisi e comunicazione al pubblico. Spero che Sphere pubblichi i video degli interventi, perché l’approccio australiano piuttosto drastico va spiegato meglio di quanto possa fare io con gli appunti frettolosi che ho preso (non erano permesse registrazioni) mentre correvo dal palco principale a quello secondario e penso che possano esserci idee interessanti anche a livello governativo in quello che è stato detto in questo *panel*.

*[2023/06/28: WithSecure ha pubblicato i video, che ho incorporato qui sotto.]*

[![](https://blogger.googleusercontent.com/img/b/R29vZ2xl/AVvXsEhr9Te8Akjxt5azZ9959UoxiedRDxRUqVhEDXZGlOKmiChpPKx8PbDGEO5kT0CcuAR3d19MWul1HYVS1WIBixGwxa6IaP81C6XsXjxSJtLOW0MNtnxYHDcpRzhx5Pxq5SNukuW-ymMBr2d1Iv50Y4W3LG3y6tTstctnVnjhcPVwdPbFUIiELF8/w640-h296/20230525_110255%20Jacqui%20Kernot.jpg)](https://blogger.googleusercontent.com/img/b/R29vZ2xl/AVvXsEhr9Te8Akjxt5azZ9959UoxiedRDxRUqVhEDXZGlOKmiChpPKx8PbDGEO5kT0CcuAR3d19MWul1HYVS1WIBixGwxa6IaP81C6XsXjxSJtLOW0MNtnxYHDcpRzhx5Pxq5SNukuW-ymMBr2d1Iv50Y4W3LG3y6tTstctnVnjhcPVwdPbFUIiELF8/s1541/20230525_110255%20Jacqui%20Kernot.jpg)

Jacqui Kernot. Credit: me.

[![](https://blogger.googleusercontent.com/img/b/R29vZ2xl/AVvXsEjmmMqvK2aw4JxeY84QTnvn...