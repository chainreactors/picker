---
title: Il futuro del modello Zero Trust
url: https://www.ictsecuritymagazine.com/articoli/zero-trust-modello/
source: ICT Security Magazine
date: 2025-08-14
fetch_date: 2025-10-07T00:49:35.726347
---

# Il futuro del modello Zero Trust

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Implementazione del modello Zero Trust: integrazione di tecnologie avanzate, DevSecOps, AI/ML e sicurezza della supply chain per una cybersecurity efficace](https://www.ictsecuritymagazine.com/wp-content/uploads/untitled-design-8_qVwnyZua.png)

# Il futuro del modello Zero Trust

A cura di:[Fabrizio Fioravanti](#molongui-disabled-link)  Ore 13 Agosto 20258 Luglio 2025

Questo articolo rappresenta l’ultimo contenuto della nostra serie di approfondimenti sull’architettura Zero Trust. In questo approfondimento finale, analizziamo l’implementazione pratica del modello Zero Trust attraverso l’integrazione sinergica di scelte organizzative e tecnologiche.

L’adozione di un modello Zero Trust richiede un’integrazione sinergica di scelte organizzative e tecnologiche, finalizzate sia all’implementazione del modello, sia all’incremento del valore aggiunto fornito agli utenti all’interno del perimetro di sicurezza. L’approccio Zero Trust non è un progetto con un termine predefinito, ma un processo in continua evoluzione che richiede un impegno costante per essere mantenuto e migliorato nel tempo.

Come discusso, è necessario:

* Identificare in modo robusto gli utenti. L’organizzazione deve promuovere l’adozione di tecnologie di autenticazione multifattore. Tecnologie come l’autenticazione senza password (passwordless) e il single sign-on possono semplificare l’esperienza di accesso degli utenti, garantendo al contempo un elevato livello di sicurezza. Inoltre, l’adozione di strumenti di autenticazione basati su biometria o su fattori contestuali (come la posizione o il dispositivo utilizzato) può ulteriormente rafforzare la robustezza del processo di identificazione.
* Identificare e gestire i dispositivi aziendali. Solo i dispositivi gestiti e autorizzati dovrebbero essere in grado di accedere ai servizi, garantendo così l’integrità, la riservatezza e la disponibilità dei dati aziendali. Tecnologie che consentono agli utenti di installare applicazioni da un paniere pre-approvato, o policy di compliance che li rendono amministratori dei propri dispositivi, possono incrementare l’autonomia senza compromettere la sicurezza. Inoltre, l’adozione di soluzioni di Mobile Device Management (MDM) e di Endpoint Detection and Response (EDR) consente un monitoraggio costante dello stato dei dispositivi, garantendo che questi siano sempre conformi alle politiche di sicurezza aziendali.
* Identificare e gestire le reti e il perimetro di accesso. Non è sufficiente trovarsi in un determinato luogo o essere connessi alla rete aziendale per ottenere accesso ai sistemi e ai dati aziendali. Tecnologie di Network Access Control (NAC) che regolano dinamicamente il livello di fiducia possono mitigare l’impatto di una eventuale compromissione del dispositivo dell’utente. L’adozione di segmentazione della rete, sia fisica che logica, permette di limitare la propagazione di eventuali attacchi, mentre l’uso di micro-segmentazione offre un ulteriore livello di protezione limitando l’accesso alle risorse su base granulare.
* Gestire gli applicativi e gli accessi. Una lista di applicazioni consentite e vietate tutela sia l’organizzazione che gli utenti, aumentando al contempo l’autonomia operativa all’interno di un perimetro definito. I privilegi minimi di accesso rappresentano una doppia garanzia per l’utente e per l’organizzazione. Inoltre, la definizione di criteri di accesso basati sul principio del “bisogno di sapere” (need-to-know) e del “privilegio minimo” (least privilege) consente di ridurre ulteriormente il rischio di accesso non autorizzato a informazioni sensibili.
* Monitorare e aggiornare il modello organizzativo. Il team di sicurezza deve eseguire monitoraggi regolari delle metriche di controllo e suggerire miglioramenti continui al modello organizzativo e alle tecnologie adottate per ridurre il rischio cyber. L’adozione di un approccio basato sull’analisi del rischio consente di identificare e prioritizzare le aree di intervento, mentre l’utilizzo di tecniche di [threat intelligence](https://www.ictsecuritymagazine.com/articoli/email-security-social-engineering-e-threat-intelligence/) permette di adattare il modello alle minacce emergenti, migliorando la capacità di prevenzione e risposta.

L’adozione di tecnologie appropriate, insieme alla definizione e all’implementazione di un modello organizzativo di sicurezza, conduce alla minimizzazione del rischio cyber e a una maggiore consapevolezza della sua riduzione continua. Le sole tecnologie non sono sufficienti; un modello organizzativo senza supporto tecnologico potrebbe risultare eccessivamente rigido, compromettendo l’operatività e, di conseguenza, la qualità dei servizi e del business.

Allo stesso modo, un approccio esclusivamente tecnologico, senza una struttura organizzativa adeguata, rischia di non essere sufficientemente resiliente o di non essere accettato dagli utenti, compromettendo l’efficacia complessiva delle misure di sicurezza adottate. L’equilibrio tra tecnologia e organizzazione è quindi essenziale per raggiungere una postura di sicurezza matura e sostenibile.

## Implementazione ed Evoluzione del Modello Zero Trust

L’esperienza maturata negli ultimi anni nell’implementazione di architetture Zero Trust ha rivelato che il successo di questa tra...