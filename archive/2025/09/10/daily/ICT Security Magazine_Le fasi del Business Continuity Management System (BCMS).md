---
title: Le fasi del Business Continuity Management System (BCMS)
url: https://www.ictsecuritymagazine.com/articoli/fasi-bcms/
source: ICT Security Magazine
date: 2025-09-10
fetch_date: 2025-10-02T19:55:48.111891
---

# Le fasi del Business Continuity Management System (BCMS)

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica Digitale](https://www.ictsecuritymagazine.com/argomenti/geopolitica-digitale/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![bcms](https://www.ictsecuritymagazine.com/wp-content/uploads/business-continuity.jpeg)

# Le fasi del Business Continuity Management System (BCMS)

A cura di:[Federica Maria Rita Livelli](#molongui-disabled-link)  Ore 9 Settembre 202510 Settembre 2025

Questo contenuto prosegue la [serie](https://www.ictsecuritymagazine.com/articoli/iso-22301-bcms/) dedicata alla Business Continuity focalizzandosi sulla implementazione pratica del BCMS secondo la ISO 22301. L’articolo fornisce una guida dettagliata sui punti cruciali 4-8 dello standard, dall’approccio PDCA (*Plan-Do-Check-Act*) alla definizione del contesto organizzativo, dal ruolo della Leadership e del *Business Continuity Steering Committee* fino alle attività operative. Particolare attenzione viene dedicata alla *Business Impact Analysis* (BIA), al *Risk Assessment* e alle *Standard Operating Procedures (*SOP), elementi fondamentali per una corretta implementazione del sistema di gestione della continuità operativa.

## Implementazione BCMS: approccio PDCA e metodologia strutturale

Da dove iniziare?

Chi ben comincia è già a metà dell’opera: per avviare efficacemente la pianificazione della *Business Continuity* è importante seguire un percorso strutturato e sequenziale, come indicato dalla ISO 22301 e dalle linee guida internazionali come le *BCI (Business Continuity Institute) [Good Practices Guideline (GPG)](https://www.thebci.org/certification-training/good-practice-guidelines.html)* e le *DRI (Disaster Recovery Institute) Guidelines.*

Lo standard [ISO 22301](https://www.ictsecuritymagazine.com/articoli/come-cambia-lo-standard-internazionale-di-business-continuity-iso-22301/) afferma l’importanza non solo di avere un piano, ma anche di implementare un BCMS.

Grazie all’approccio PDCA (*Plan-Do-Check-Act*) è possibile creare una cultura organizzativa che guidi il miglioramento continuo attraverso misurazioni e feedback ripetitivi delle prestazioni, come evidenziato graficamente dalla figura che segue.

![](https://www.ictsecuritymagazine.com/wp-content/uploads/r.png)

(Immagine creata da Federica Maria Rita Livelli)

Grazie all’approccio basato su sistemi di gestione, è possibile esercitare un lavoro di applicazione e coordinamento attraverso un approccio multidisciplinare. I sistemi di gestione forniscono processi fondamentali per raggiungere un obiettivo comune di *Business Continuity*, che è mitigare il rischio associato alla *Business Continuity* stessa. Ciò include la protezione delle attività e delle risorse critiche che forniscono i prodotti e i servizi essenziali dell’organizzazione.

I sistemi di gestione aggiungono valore perché, grazie alla loro progettazione, permettono a un’organizzazione di soddisfare simultaneamente diversi standard, requisiti normativi e altri obblighi mediante un unico sistema di gestione. Questo rende il *Business Continuity Management* simile a un ombrello, che copre e integra vari aspetti della gestione aziendale per garantire la *Business Continuity* e la resilienza organizzativa.

![bcms](https://www.ictsecuritymagazine.com/wp-content/uploads/dd-1.png)

(Immagine creata da Federica Maria Rita Livelli)

Non dimentichiamo che le organizzazioni hanno spesso più fonti di requisiti che influenzano l’esecuzione delle attività di pianificazione.

In questo modo gli standard di gestione – come l’ISO 22301 – possono aiutare a implementare un sistema di gestione che funge da “ombrello”, ovvero un sistema che è in grado di soddisfare in modo flessibile le esigenze di *Business Continuity* di ogni organizzazione; mentre gli altri sistemi seguendo un approccio armonizzato (i.e. *Harmonized Structure* – HS), tipico di tutti i sistemi di gestione, sono in grado di aggiungere attività di pianificazione e soluzioni di supporto al sistema di gestione della *Business Continuity*.

Il primo passo da compiere, secondo l’ISO 22301, è descritto nel Punto 4.

#### Punto 4 – conoscere il contesto

Le organizzazioni, per implementare efficacemente un *Business Continuity Management System* (BCMS), devono seguire un percorso che ricorda la massima dell’Oracolo di Delfi, *“Conosci te stesso”*.

Ciò implica:

* **Conoscere il contesto –** si tratta acquisire una profonda conoscenza e consapevolezza di sé, sia come entità che come insieme di persone, nonché del contesto interno ed esterno in cui si opera.
* **Identificare i bisogni dell’organizzazione e delle sue parti interessate –** è fondamentale raccogliere documentazione utile per identificare le priorità e i requisiti organizzativi e definire l’ambito del BCMS. Ciò include documenti interni sulla *mission* e la strategia, report annuali, descrizioni di prodotti e di servizi e rapporti commerciali con terze parti, quali fornitori e clienti.
* **Confrontarsi con la *Leadership* –** tale passaggio serve a verificare la validità della documentazione e apportare modifiche necessarie riguardo alla missione, strategia, previsioni e obiettivi di crescita. Inoltre, aiuta a comprendere le priorità dell’organizzazione e il suo grado di tolleranza al rischio, oltre a definire i prodotti ed i servizi da includere nel BCMS.
* **Definire l’approccio al rischio da parte dell’organizzazione** **–** l’organizzazione deve comprendere il proprio grado di esposizione al rischio in relazione a...