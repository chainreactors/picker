---
title: La spesa per la sicurezza IT in Europa crescerà del 10%
url: https://www.securityinfo.it/2023/03/23/la-spesa-per-la-sicurezza-it-in-europa-crescera-del-10/?utm_source=rss&utm_medium=rss&utm_campaign=la-spesa-per-la-sicurezza-it-in-europa-crescera-del-10
source: Over Security - Cybersecurity news aggregator
date: 2023-03-24
fetch_date: 2025-10-04T10:31:01.393908
---

# La spesa per la sicurezza IT in Europa crescerà del 10%

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## La spesa per la sicurezza IT in Europa crescerà del 10%

Mar 23, 2023  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [Mercato](https://www.securityinfo.it/category/news/mercato-news/), [News](https://www.securityinfo.it/category/news/), [RSS](https://www.securityinfo.it/category/rss/), [Scenario](https://www.securityinfo.it/category/news/scenario-news/)
 [0](https://www.securityinfo.it/2023/03/23/la-spesa-per-la-sicurezza-it-in-europa-crescera-del-10/#respond)

---

[IDC](https://www.idc.com/it) ha pubblicato la nuova edizione della [Worldwide Security Spending Guide](https://www.idc.com/getdoc.jsp?containerId=IDC_P33461), che ha l’obbiettivo di prevedere **l’andamento del mercato delle soluzioni di sicurezza** nel corso dell’anno.

Secondo il documento, la spesa globale per soluzioni e servizi di sicurezza **raggiungerà i 219 miliardi di dollari nel 2023**, con un aumento del 12,1% rispetto all’anno precedente.

Nel 2026, gli investimenti in hardware, software e servizi per la sicurezza informatica dovrebbero **sfiorare i 300 miliardi di dollari**, trainati dalle minacce di attacchi informatici, dalle esigenze di garantire la sicurezza del lavoro ibrido e dalla necessità di soddisfare le normative sulla privacy e sulla governance dei dati.

![](https://www.securityinfo.it/wp-content/uploads/2023/03/1571318654333-transformed.jpeg)

Serena Da Rold, Associate Research Director, IDC Data & Analytics

Serena Da Rold, Associate Research Director, IDC Data & Analytics, ha commentato: “Quasi tutti i settori e i segmenti vedranno **una crescita a due cifre fino al 2026**, guidata dall’espansione delle implementazioni cloud e container, dalla necessità di proteggere l’accesso remoto alle risorse e dai requisiti di conformità della legislazione sulla privacy e sulla protezione dei dati”.

“I settori più maturi e i maggiori spender **cresceranno più velocemente della media** mentre continuano a investire in soluzioni di sicurezza all’avanguardia per prevenire e respingere gli attacchi ransomware sulla loro forza lavoro distribuita e per proteggere le infrastrutture critiche, che sono sempre più connesse alla rete IT”, ha proseguito Da Rold.

## I settori più attivi

Nel 2023, i settori che investiranno di più in prodotti e servizi di sicurezza saranno quello **bancario, il manufacturing, i servizi professionali quello governativo**.

I primi due **investiranno in modo uniforme** in software e servizi, con la maggior parte della spesa destinata ai servizi di sicurezza gestiti per la protezione dagli attacchi informatici. I servizi professionali investiranno principalmente in software per la governance, il rischio e la conformità e la sicurezza degli endpoint.

Invece, la spesa per i servizi sarà **la più grande area di interesse per le istituzioni**. Insieme, questi quattro settori rappresenteranno oltre un terzo di tutta la spesa per la sicurezza nel 2023.

![](https://www.securityinfo.it/wp-content/uploads/2023/03/IDC-New-IDC-Spending-Guide-Forecasts-Worldwide-Security-Investments-Will-Grow-12.1-in-2023-to-219-Billion-2023-Mar-F-1.png)

I settori con la crescita della spesa più rapida nel periodo di previsione 2021-2026 saranno finanza e investimenti, telecomunicazioni e banking. **Il software rappresenterà la maggior voce di spesa** per la sicurezza, con Endpoint Security come categoria leader, seguita da Identity and Digital Trust e da Cybersecurity Analytics, Intelligence, Response e Orchestration.

I servizi saranno il secondo gruppo tecnologico più grande, **guidato dalla categoria dei Managed Security Services**. La spesa hardware sarà dominata dalle Network Security Appliance. Il software sarà il gruppo tecnologico in più rapida crescita, con un tasso di crescita annuo composto quinquennale del 13,7%, seguito dai servizi all’11%.

## La distribuzione geografica

Negli Stati Uniti, la produzione e i servizi professionali saranno i segmenti leader per la spesa in sicurezza, mentre in Europa occidentale, saranno i **settori bancario e manifatturiero** a guidare gli investimenti.

L’Asia/Pacifico (esclusi Giappone e Cina) e la Repubblica popolare cinese saranno le prossime regioni più grandi per la spesa in sicurezza, con **la Cina che vedrà la crescita della spesa più rapida** nel periodo di previsione 2021-2026 con un CAGR quinquennale del 18,8%.

![](https://www.securityinfo.it/wp-content/uploads/2023/03/1584092252746-transformed.jpeg)

Stefano Perini, Senior Research Analyst, IDC European Data & Analytics

Stefano Perini, senior research analyst, IDC European Data & Analytics, ha commentato: “**La spesa totale per la sicurezza IT in Europa continuerà a crescere di oltre il 10%**. La maggior parte di tale spesa sarà ancora rappresentata dai servizi, che saranno sempre più sfruttati soprattutto dalle organizzazioni con competenze limitate nell’area della sicurezza per proteggere i propri dati e asset dalla minaccia di attacchi ransomware esacerbati dall’attuale situazione geopolitica nella regione”.

Condividi l'articolo

* [Tweet](https://twitter.com/share)

---

* [IDC](https://www.securityinfo.it/tag/idc/), [investimenti](https://www.securityinfo.it/tag/investimenti/), [mercato](https://www.securityinfo.it/tag/mercato/), [Worldwide Security Spending Guide](https://www.securityinfo.it/tag/worldwide-security-spending-guide/)

[Sophos sfrutta i modelli GPT per la sicurezza](https://www.securityinfo.it/2023/03/24/sophos-sfrutta-i-modelli-gpt-per-la-sicurezza/)
[Un nuovo Fraud Prevention Center per Poste Italiane](https://www.securityinfo.it/2023/03/23/un-nuovo-fraud-prevention-center-per-poste-italiane/)

---

![](https://secure.gravatar.com/avatar/9ba6108fae91c2be66a7ef45ac2db49a?s=90&d=mm&r=g)

##### [Dario Orlandi](https://www.securityinfo.it/author/dario-orlandi/)

##### Articoli correlati

*...