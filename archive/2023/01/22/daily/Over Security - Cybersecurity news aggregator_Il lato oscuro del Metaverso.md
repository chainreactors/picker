---
title: Il lato oscuro del Metaverso
url: https://hackerjournal.it/11208/il-lato-oscuro-del-metaverso/
source: Over Security - Cybersecurity news aggregator
date: 2023-01-22
fetch_date: 2025-10-04T04:34:08.496333
---

# Il lato oscuro del Metaverso

[![Hackerjournal.it](https://hackerjournal.it/wp-content/uploads/2017/12/hjnegw-1.png)](https://hackerjournal.it/)

* [Forum](https://hackerjournal.it/forum/)
* [News](https://hackerjournal.it/category/news/)
* [Tech](https://hackerjournal.it/category/tecno/)
* [Articoli](https://hackerjournal.it/category/tech/)
* [Trending](https://hackerjournal.it/trending/)
* [Accademia](https://hackerjournal.it/corsi/)
* [Contest](https://hackerjournal.it/contest/)
* [Glossario](https://hackerjournal.it/encyclopedia/)
* [Abbonati](https://hackerjournal.it/81/abbonati-ad-hacker-journal/)
* [Arretrati](https://hackerjournal.it/arretrati-hackerjournal/)

Connect with us

[![Hackerjournal.it](https://hackerjournal.it/wp-content/uploads/2017/12/hjnew-1.png)](https://hackerjournal.it/)
[![Hackerjournal.it](https://hackerjournal.it/wp-content/uploads/2017/12/hjnegw-1.png)](https://hackerjournal.it/)

## Hackerjournal.it

#### Il lato oscuro del Metaverso

* [Forum](https://hackerjournal.it/forum/)
* [News](https://hackerjournal.it/category/news/)

  + [![](https://hackerjournal.it/wp-content/uploads/2025/09/coppadelmondo-400x240.png)

    Mondiali 2026: la truffa corre sul Web](https://hackerjournal.it/14527/mondiali-2026-la-truffa-corre-sul-web/)
  + [![](https://hackerjournal.it/wp-content/uploads/2025/09/massive_npm-400x240.png)

    Il virus che “ruba” il codice](https://hackerjournal.it/14522/il-virus-che-ruba-il-codice/)
  + [![](https://hackerjournal.it/wp-content/uploads/2025/09/stellarium-400x240.jpg)

    Il malware che spia chi visita siti porno](https://hackerjournal.it/14518/il-malware-che-spia-chi-visita-siti-porno/)
  + [![](https://hackerjournal.it/wp-content/uploads/2025/09/kaspesky_corso-400x240.png)

    Un corso online per difendere gli LLM](https://hackerjournal.it/14504/un-corso-online-per-difendere-gli-llm/)
  + [![](https://hackerjournal.it/wp-content/uploads/2025/09/truffa_iphone-400x240.png)

    Truffe online dell’iPhone 17](https://hackerjournal.it/14495/truffe-online-delliphone-17/)
* [Tech](https://hackerjournal.it/category/tecno/)
* [Articoli](https://hackerjournal.it/category/tech/)

  + [![](https://hackerjournal.it/wp-content/uploads/2025/09/deepin_home-400x240.png)

    Linux incontra il design](https://hackerjournal.it/14508/linux-incontra-il-design/)
  + [![](https://hackerjournal.it/wp-content/uploads/2025/09/concetto-di-gestione-delle-relazioni-con-i-clienti-400x240.jpg)

    L’arte di ascoltare le reti](https://hackerjournal.it/14474/larte-di-ascoltare-le-reti/)
  + [![](https://hackerjournal.it/wp-content/uploads/2025/04/attacchi-cibenetici-400x240.jpg)

    Attacchi ai servizi di rete](https://hackerjournal.it/14439/attacchi-ai-servizi-di-rete/)
  + [![](https://hackerjournal.it/wp-content/uploads/2025/08/persona-che-scrive-su-un-primo-piano-del-computer-portatile-400x240.jpg)

    Enumerazione: la vera identità della rete](https://hackerjournal.it/14421/enumerazione-la-vera-identita-della-rete/)
  + [![](https://hackerjournal.it/wp-content/uploads/2025/08/codice-binario-con-globo-sul-computer-portatile-400x240.jpg)

    I migliori tool per la scansione di rete](https://hackerjournal.it/14410/i-migliori-tool-per-la-scansione-di-rete/)
* [Trending](https://hackerjournal.it/trending/)
* [Accademia](https://hackerjournal.it/corsi/)
* [Contest](https://hackerjournal.it/contest/)
* [Glossario](https://hackerjournal.it/encyclopedia/)
* [Abbonati](https://hackerjournal.it/81/abbonati-ad-hacker-journal/)
* [Arretrati](https://hackerjournal.it/arretrati-hackerjournal/)

### [Articoli](https://hackerjournal.it/category/tech/)

# Il lato oscuro del Metaverso

Aziende e persone parlano della nuova frontiera del Web… ma anche la cybercriminalità si sta preparando a esplorare questo nuovo spazio

![Avatar](https://secure.gravatar.com/avatar/7b274a75782cdb25f96daff3132a6c9c?s=46&d=mm&r=g)

Pubblicato

il

21 Gennaio 2023

By

[hj\_backdoor](https://hackerjournal.it/author/hj_backdoor/ "Articoli scritti da hj_backdoor")

![](https://hackerjournal.it/wp-content/uploads/2023/01/metaverso-scaled.jpg)

* Share
* Tweet

È difficile identificare le minacce informatiche di uno spazio che non esiste ancora completamente. Ma su una cosa siamo sicuri: quando arriveranno, saranno micidiali. Perché il [Metaverso](https://hackerjournal.it/9859/marco-camisani-calzolari-metaverso-nft-e-phishing-video/), quella specie di rete che collega e rende interoperabili differenti ambienti di realtà virtuale con l’ausilio di visori e occhiali VR, oggi sembra una barzelletta mal riuscita raccontata da Mark Zuckerberg, ma domani potrebbe diventare una serie di ambienti giganteschi e molto reali dal punto di vista economico e sociale. E conoscendo la natura umana, ci sarà chi cercherà di sfruttarlo per il suo lato oscuro.

### RICERCA RIVELATORIA

Una delle prime ricerche che mette in luce quali configurazioni potrebbe avere questo spazio virtuale è quella condotta dall’azienda di cybersecurity [Trend Micro](https://bit.ly/hj267_metaverso). Ma i ricercatori non sono gli unici a preoccuparsi: sono in molti quelli che già provano a immaginare come i primi abbozzi di Metaverso verranno trasformati anche in luoghi di incontro e scambio illegale.

### CRIMINALI VIRTUALI

I rischi possibili nell’immediato futuro sono davvero molti. **Il Metaverso prevede l’utilizzo degli NFT per la regolamentazione della proprietà, viste le loro caratteristiche di immutabilità**. **Però, proprio come accade con i furti di Bitcoin e delle altre criptovalute oggi, gli NFT saranno oggetto di [phishing](https://hackerjournal.it/encyclopedia/phishing/), [furti](https://hackerjournal.it/9663/hacker-dirottano-il-sottodominio-ufficiale-ferrari-truffa-nft/), frodi anche in 3D**. Non solo. Le proprietà di “spazi fisici” virtuali nel Metaverso daranno la possibilità di riciclare soldi sporchi con compravendite con valori artificialmente gonfiati e generare un’economia parallela e illegale. Inoltre, la privacy sarà completamente stravolta, perché non solo la possibilità di tracciare i comportamenti degli utenti è ancora tutta da definire, ma il tipo di dati e di azioni che possono essere viste è enormemente più sofisticato e complesso. Infine, **fake news, propaganda e ingegneria sociale la faranno da padroni in spazi molto realistici dove però è tutto generato digitalmente e quindi tutto potenzialmente falso**.

### IL FAR WEST

La base del ragionamento che viene fatto è che oggi il Metaverso è ancora sul tavolo da disegno dei progettisti della Rete. Meta, cioè Facebook, ma anche le centinaia di aziende che stanno cercando il modo di investire e personalizzare gli ambienti a loro vantaggio, sono ancora agli inizi. È, a quanto pare, un ambiente embrionale dove non esistono regole e dove sembra che nessuno le voglia mettere. Anzi, come la corsa all’Ovest del vecchio Far West, quando i coloni sbarcati dall’Europa potevano correre verso le grandi pianure e fermarsi per colonizzare gratuitamente tutta la terra che fossero stati in grado di prendere, così nel Metaverso le aziende oggi stanno cercando di acchiappare visibilità e “spazi” (rappresentati dagli NFT) in maniera tale da avere un vantaggio. Ma, proprio come nel Far West dell’Ottocento, nel Metaverso troveranno casa criminali e truffatori. E le forze dell’ordine potranno fare molto poco.

### LE DOMANDE APERTE

ll vero problema, infatti, non è soltanto l’insicurezza, ma anche la difficoltà a capire come fare a introdurre delle forme di controllo e di sicurezza credibili. Come fare a sorvegliare i territori virtuali? Come attribuirsi le competenze e la giurisdizione? Come ridefinire i reati quando questi diventano virtuali? Sono molti i problemi aperti che stanno preoccupando i ricercatori e gli esperti. E le domande sono tante: come saranno moderate le attività degli utenti e il parlato nel Metaverso? E chi saranno i responsabili? Come verranno controllate e applicate le violazioni del diritto d’autore? Come faranno gli utenti a sapere se stanno intera...