---
title: Continuous Threat Exposure Management e Cyber Risk Operation Center: Architettura Avanzata per la Cybersecurity
url: https://www.ictsecuritymagazine.com/articoli/continuous-threat-exposure-management-e-cyber-risk-operation-center/
source: ICT Security Magazine
date: 2025-01-17
fetch_date: 2025-10-06T20:11:55.564081
---

# Continuous Threat Exposure Management e Cyber Risk Operation Center: Architettura Avanzata per la Cybersecurity

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Continuous Threat Exposure Management e Cyber Risk Operation Center: Architettura Avanzata per la Cybersecurity - Francesco Faenzi (Direttore Cyber Security & Resiliency di Itway) e Alessio Fasano (Country Manager di Skybox Security) al Forum ICt Security](https://www.ictsecuritymagazine.com/wp-content/uploads/Francesco-Faenzi-Itway-Alessio-Fasano-Skybox-Security_Forum-ICT-Security.jpg)

# Continuous Threat Exposure Management e Cyber Risk Operation Center: Architettura Avanzata per la Cybersecurity

A cura di:[Francesco Faenzi e Alessio Fasano](#molongui-disabled-link)  Ore 16 Gennaio 2025

La gestione continua dell’esposizione alle minacce (*Continuous Threat Exposure Management* – CTEM) emerge come paradigma fondamentale, superando i limiti delle metodologie convenzionali per consentire una risposta più sofisticata e proattiva: al riguardo è stato introdotto il concetto di *Cyber Risk Operation Center* (CROC), mostrandone l’utilità nell’ambito della gestione del rischio informatico aziendale.

L’intervento a due voci *“Gestione Continua dell’Esposizione alle Minacce, un approccio strategico alla Cybersecurity”*, tenuto durante il [22° Forum ICT Security](https://www.ictsecuritymagazine.com/eventi/forumictsecurity2024#tab-2) da Francesco Faenzi (Direttore Cyber Security & Resiliency di [Itway](https://www.itway.com/)) e Alessio Fasano (Country Manager di [Skybox Security](https://www.skyboxsecurity.com/)), ha messo in luce come la continua evoluzione delle minacce informatiche richieda un ripensamento radicale dei tradizionali approcci alla sicurezza.

Guarda il video completo dell’intervento:

## **Il Cyber Risk Operations Center (CROC)**

**Faenzi** ha aperto l’intervento evidenziando come al centro di questo nuovo modello di sicurezza si collochi proprio il *Cyber Risk Operations Center* (CROC), che rappresenta un’evoluzione cruciale rispetto al tradizionale *Security Operation Center* (SOC).

Se infatti quest’ultimo si concentra prevalentemente sul monitoraggio delle minacce informatiche, il CROC opera a un livello strategico superiore, trasformando le informazioni tecniche in indicatori di rischio a supporto delle scelte manageriali: l’integrazione delle informazioni fornite dal SOC permette al CROC di tradurre i dati operativi in *insight* strategici, contribuendo a una sicurezza che sia non solo tecnicamente robusta ma anche funzionalmente allineata alle esigenze di business.

![Continuous Threat Exposure Management (CTEM) e Cyber Risk Operation Center (CROC) - What CROC means for a Ciso](https://www.ictsecuritymagazine.com/wp-content/uploads/chrome_OYsI7GRkLj-700x350.png)

Il *Cyber Risk Operations Center* non si limita quindi alla rilevazione degli attacchi ma mira a creare una visione olistica e complessiva del rischio informatico, abilitandone una gestione proattiva e coerente con gli obiettivi aziendali.

#### **Framework di Sicurezza e Resilienza**

Il framework di sicurezza e resilienza del CROC si articola lungo i principali domini temporali della cybersecurity: pre-intrusione, durante l’intrusione e post-intrusione.

![Continuous Threat Exposure Management (CTEM) e Cyber Risk Operation Center (CROC): Cyber Risk Management lifecycle](https://www.ictsecuritymagazine.com/wp-content/uploads/chrome_ghujVTiRFS-700x366.png)

La *governance* del rischio informatico prevede l’implementazione di processi e capacità specifici per ciascuna di queste fasi:

* prevenzione,
* rilevamento e risposta,
* recupero.

Il *Cyber Risk Management* si concentra principalmente sulla fase preventiva, ponendo le fondamenta necessarie per anticipare e mitigare le potenziali minacce.
 Questo approccio si basa su tre pilastri essenziali:

1. conoscenza approfondita degli asset e del contesto operativo;
2. capacità di misurare quantitativamente rischi e minacce;
3. implementazione di una *governance* efficace basata su metriche oggettive.

La capacità di comprendere appieno gli asset e il loro valore per il business rappresenta la base di una difesa proattiva e resiliente. Sulla base di tale visibilità l’integrazione di questi tre pilastri consente una gestione del rischio non solo reattiva ma “anticipatoria”, in grado di adattarsi rapidamente ai cambiamenti del panorama tecnologico e alle minacce emergenti.

#### **Operatività del CROC**

L’operatività del CROC si realizza attraverso l’integrazione di una vasta gamma di fonti informative, che spaziano dall’analisi delle intrusioni in corso alla valutazione delle vulnerabilità e dei potenziali impatti sull’organizzazione.

Un *Cyber Risk Operations Center* – inteso come insieme di processi, prodotti e competenze – si concentra quindi sulla *governance* del rischio, fornendo una prospettiva più ampia per la definizione delle strategie organizzative.

La visibilità fornita dal SOC e dalle sue piattaforme è un componente essenziale per il CROC, che traduce le informazioni provenienti dal monitoraggio continuo delle minacce in indicatori di rischio: queste informazioni vengono aggregate a quelle sulla postura di sicurezza degli asset e, quindi, trasformate in dati utilizzabili per decisioni strategiche e operative.

Faenzi ha evidenziato come il CROC possa rappresentare un fattore abilitante per una *governance* più efficace, in cui le informazioni tecnic...