---
title: Intelligenza Artificiale e Governance, il documento di analisi del Senato
url: https://www.ictsecuritymagazine.com/notizie/intelligenza-artificiale/
source: ICT Security Magazine
date: 2024-09-07
fetch_date: 2025-10-06T18:30:31.675712
---

# Intelligenza Artificiale e Governance, il documento di analisi del Senato

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/Intelligenza-Artificiale-e-Governance.jpg)

# Intelligenza Artificiale e Governance, il documento di analisi del Senato

A cura di:[Redazione](#molongui-disabled-link)  Ore 6 Settembre 2024

L’Intelligenza Artificiale resta la protagonista indiscussa del dibattito contemporaneo. Dato l’impatto dirompente dell’AI sulla vita pubblica e privata, le relative tecnologie appaiono oggetto di un’intensa attività normativa – sia nazionale, sia internazionale – tesa a disciplinarne principi, conseguenze ed effetti sui cittadini.

Nel solco di questo sforzo regolatorio si colloca anche il [Documento di analisi n. 31](https://www.senato.it/4746?dossier=37377), intitolato *“Intelligenza artificiale: governance, responsabilità e privacy. L’impatto sul quadro normativo dei sistemi che mostrano un comportamento intelligente”*, appena diffuso dall’Ufficio Valutazione Impatto (UVI) del Senato della Repubblica Italiana*.*

## **Intelligenza Artificiale: Definizioni, impatti e regolamentazione**

Il testo parte dalla definizione di Intelligenza Artificiale adottata dalla Commissione europea nella [Comunicazione (2018) 237](https://eur-lex.europa.eu/legal-content/IT/TXT/?uri=COM%3A2018%3A237%3AFIN), a norma della quale essa riguarda *“sistemi che mostrano un comportamento intelligente, analizzando il proprio ambiente e compiendo azioni, con un certo grado di autonomia, per raggiungere specifici obiettivi”.*

A seguire il documento ripercorre l’evoluzione dell’AI dal test di Turing ai Large Language Models (LMM), per arrivare ad analizzarne l’attuale stato di sviluppo e a riconoscerne l’ormai consolidata rilevanza in *“tutte le attività dell’uomo, con ricadute non solo sul piano tecnologico ma anche giuridico, economico e sociale”.*

Sul piano regolatorio vengono richiamati anzitutto gli atti dell’Unione Europea, come il Libro Bianco sull’intelligenza artificiale del 2020 e l’Artificial Intelligence Act (AIA), elaborato già a partire dall’anno successivo ma [approvato nel 2024](https://www.ictsecuritymagazine.com/notizie/leuropa-approva-laia-il-primo-regolamento-al-mondo-sullintelligenza-artificiale/), che rappresenta il primo atto normativo al mondo teso a disciplinare compiutamente la materia.

Vengono citati anche il principio di trasparenza e l’approccio *risk-based* previsti dal legislatore comunitario, che sceglie di graduare i livelli di rischio – minimo, alto, inaccettabile – legati all’utilizzo dell’IA, imponendo regole via via più rigorose quanto maggiore sia il livello individuato.

Si menzionano inoltre l’*Executive Order on Safe, Secure, and Trustworthy Artificial Intelligence* emanato dalla Casa Bianca nel 2023 e le norme adottate al riguardo da altri Paesi quali Cina, Svizzera e UK; nonché le iniziative di organizzazioni sovranazionali come l’ONU e il Consiglio d’Europa.

In particolare si ricorda come quest’ultimo abbia recentemente elaborato la [*Framework convention on Artificial Intelligence, Human Rights, Democracy and the Rule of Law*](https://www.ictsecuritymagazine.com/notizie/ai-diritti-e-democrazia-in-arrivo-il-trattato-europeo/), che sarà aperta alla firma a partire dal prossimo settembre.

## **Aspetti critici e responsabilità derivanti dall’uso dell’Intelligenza Artificiale**

Il documento passa, poi, ad analizzare le problematiche connesse all’adozione dei sistemi di Intelligenza Artificiale.

La prima difficoltà individuata è l’assenza di una normativa specifica circa la responsabilità per i danni derivanti dai sistemi AI, che secondo [un’indagine del 2020](https://op.europa.eu/en/publication-detail/-/publication/f089bbae-f0b0-11ea-991b-01aa75ed71a1) rappresenta uno dei principali ostacoli alla sua adozione da parte delle imprese.

Da qui, l’opportunità di *“integrare tale disciplina per poter fornire una maggiore tutela ai consumatori e agli operatori economici in tutto il Mercato comune europeo”.*

Nel testo si ricorda che l’Italia è stata *“tra i primi Stati membri a introdurre una disposizione sulla responsabilità civile per i veicoli a guida automatica, prevedendo l’obbligo di assicurazione per veicoli dotati «di tecnologie capaci di adottare e attuare comportamenti di guida senza l’intervento attivo del guidatore, in determinati ambiti stradali e condizioni esterne»”.*

![Infografica: intelligenza artificiale, privacy e governance -Rischi e trasparenza. Livelli di Rischio dei sistemi di Intelligenza artificiale e requisiti di trasparenza. Livelli di rischio AI: minimo, alto, inaccettabile. Requisiti di trasparenza crescenti per sistemi AI ad alto rischio. Governance AI: bilanciare innovazione ed etica. Privacy e AI: sfide e tutele nel quadro normativo UE](https://www.ictsecuritymagazine.com/wp-content/uploads/1256b0ed-c6c4-4570-baa9-edb19e5a3b14.jpeg)

Fonte: Commissione europea

Vengono poi considerate le questioni relative al diritto d’autore, ricordando che da un lato *“l’utilizzo di IA generativa pone delle criticità in relazione al materiale utilizzato per il cosiddetto training dei modelli stessi”* e che, dall’altro, *“si pone il problema della protezione del prodotto creato tramite strumenti di intelligenza artificiale generativa”.*

Citando lo [*Study on the impact of Artificial Intelligence on the infringemen...