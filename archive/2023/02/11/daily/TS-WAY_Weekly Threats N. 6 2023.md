---
title: Weekly Threats N. 6 2023
url: https://www.ts-way.com/it/weekly-threats/2023/02/10/weekly-threats-n-6-2023/
source: TS-WAY
date: 2023-02-11
fetch_date: 2025-10-04T06:21:47.426848
---

# Weekly Threats N. 6 2023

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 6 2023

10 Febbraio 2023

Condividi

![](https://www.ts-way.com/wp-content/uploads/2018/04/weekly_threats-350x175.jpg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi:**

* NoName057(16) e Anonymous Russia: rivendicate nuove offensive
* Ucraina: Remcos e Graphiron colpiscono il Paese
* NewsPenguin e TA866: tracciate campagne di phishing e spear phishing
* Ransomware: presi di mira sistemi Windows, Linux e VMware ESXi
* LockBit Team: rivendicato l’attacco a Royal Mail

Anche questa settimana si sono registrate nuove offensive di **matrice hacktivista filorussa**. Il collettivo **NoName057(16)** ha rivendicato attacchi contro portali ucraini dei settori energetico, manifatturiero e finanziario, oltre a pagine del conglomerato multinazionale minerario-siderurgico Metinvest, controllato da System Capital Management Holdings dell’imprenditore Rinat Achmetov e noto per sostenere attivamente le Forze Armate ucraine. Successivamente, il gruppo si è focalizzato su diversi siti svedesi, estoni, lettoni, polacchi, austriaci e britannici appartenenti a vari settori, in alcuni casi come forma di ritorsione per l’invio di armi a sostegno dell’Ucraina o nei confronti delle dichiarazioni di opposizione alla partecipazione degli atleti russi e bielorussi alle Olimpiadi del 2024. Dal canto suo, **Anonymous Russia** ha colpito portali del servizio di messaggistica istantanea e VoIP Skype, il sito del marketplace online lettone Joom e la pagina del provider di cloud hosting Aéza.

Passando al **fronte ucraino**, il CERT-UA ha rilevato una massiccia campagna di distribuzione del RAT **Remcos** contro Autorità statali del Paese; mentre il gruppo sovvenzionato dal Cremlino **Lorec53** sta distribuendo un nuovo infostealer chiamato **Graphiron**.

Sempre per quanto riguarda il **panorama state-sponsored**, un nuovo avversario soprannominato **NewsPenguin** è stato collegato a una campagna di spear phishing che ha preso di mira entità pakistane, sfruttando come esca l’imminente Pakistan International Maritime Expo & Conference (PIMEC-2023); e un avversario identificato come **TA866**, secondo alcuni ricercatori presumibilmente sovrapponibile a **Ghostwriter**, è stato visto condurre attacchi di phishing finanziariamente motivati volti alla distribuzione di malware custom contro organizzazioni statunitensi e tedesche operanti in diversi settori industriali.

In conclusione, sono state osservate novità anche nel **mondo ransomware**. È stato recentemente rilevato uno sfruttamento massivo della vulnerabilità **CVE-2021–21974** relativa ai server VMware ESXi che ha avuto un impatto anche su entità nazionali. Tali server sono stati presi di mira anche da una nuova variante Linux del ransomware **Royal**. Oltre a ciò, una famiglia relativamente nuova chiamata **Nevada Ransomware** ha aggiornato e migliorato significativamente le proprie funzionalità per sistemi Windows e Linux/VMware ESXi. Infine, è stata individuata una versione Linux – ancora in fase di sviluppo – del ransomware **Clop** associato al gruppo cybercriminale **TA505**, mentre il **LockBit Team** ha rivendicato l’attacco all’azienda postale britannica Royal Mail avvenuto a inizio gennaio 2023.

[post\_tags]

---

[Anonymous Russia](https://www.ts-way.com/it/risorse/tag/anonymous-russia/)
[Clop](https://www.ts-way.com/it/risorse/tag/clop-it/)
[CVE-2021–21974](https://www.ts-way.com/it/risorse/tag/cve-2021-21974/)
[Ghostwriter](https://www.ts-way.com/it/risorse/tag/ghostwriter/)
[Graphiron](https://www.ts-way.com/it/risorse/tag/graphiron/)
[LockBit Team](https://www.ts-way.com/it/risorse/tag/lockbit-team/)
[Lorec53](https://www.ts-way.com/it/risorse/tag/lorec53/)
[Nevada Ransomware](https://www.ts-way.com/it/risorse/tag/nevada-ransomware/)
[NewsPenguin](https://www.ts-way.com/it/risorse/tag/newspenguin/)
[NoName057(16)](https://www.ts-way.com/it/risorse/tag/noname05716/)
[Remcos](https://www.ts-way.com/it/risorse/tag/remcos-it/)
[Royal](https://www.ts-way.com/it/risorse/tag/royal/)
[TA505](https://www.ts-way.com/it/risorse/tag/ta505/)
[TA866](https://www.ts-way.com/it/risorse/tag/ta866/)

### **Contenuti correlati**

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg)

![0-day SharePoint TS-Way cover](https://www.ts-way.com/wp-content/uploads/weekly222720-385x240.jpg) 28 July 2025

### [0-day SharePoint sfruttate a livello globale, attacchi DDoS e ransomware in Italia, la Russia nel mirino del Regno Unito](https://www.ts-way.com/it/risorse/2025/07/28/0-day-sharepoint-sfruttate-a-livello-globale-attacchi-ddos-e-ransomware-in-italia-la-russia-nel-mirino-del-regno-unito/)

![operation eastwood TS-Way cover](https://www.ts-way.com/wp-content/uploads/weeklttttdddd-385x240.jpg) 22 July 2025

### [Attacchi in Italia, annunciata l’Operation Eastwood, colpita Louis Vuitton](https://www.ts-way.com/it/risorse/2025/07/22/attacchi-in-italia-annunciata-loperation-eastwood-colpita-louis-vuitton/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.