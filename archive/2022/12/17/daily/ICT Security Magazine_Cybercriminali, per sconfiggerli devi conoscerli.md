---
title: Cybercriminali, per sconfiggerli devi conoscerli
url: https://www.ictsecuritymagazine.com/notizie/cybercriminali-per-sconfiggerli-devi-conoscerli/
source: ICT Security Magazine
date: 2022-12-17
fetch_date: 2025-10-04T01:48:48.924853
---

# Cybercriminali, per sconfiggerli devi conoscerli

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/know-your-enemy-cybercrime.jpg)

# Cybercriminali, per sconfiggerli devi conoscerli

A cura di:[Redazione](#molongui-disabled-link)  Ore 16 Dicembre 2022

**“*Conosci il tuo nemico*”.**

Questa antica frase del generale cinese Sun Tzu riguardava la guerra fisica, ma è valida ancora oggi per il mondo online. Se vuoi proteggere i tuoi *asset* digitali, è fondamentale conoscere in che modo i tuoi nemici, gli *hacker* malintenzionati, potrebbero attaccarli.

Questa esortazione descrive appieno l’obiettivo del “[Software Vulnerability Snapshot](https://www.synopsys.com/blogs/software-security/software-vulnerability-snapshot-report-findings/?cmp=pr-sig&utm_medium=referral)“, un recente rapporto realizzato dal **Synopsys Cybersecurity Research Center** (CyRC), che analizza i dati ottenuti da 4.400 test condotti su 2.700 applicazioni sia web che mobile, file di codice sorgente e sistemi mirati.

I test si sono concentrati sulla conoscenza del nemico e sono stati realizzati grazie ai servizi di Application Security Testing (AST) di Synopsys, progettati per sondare le applicazioni in esecuzione in modo simile a come lo farebbe un attaccante reale, e perciò, in grado di identificare ed evidenziare le vulnerabilità critiche da correggere.

I test invasivi “*black box*” e “*gray box*” includevano [test dinamici di sicurezza delle applicazioni](https://www.synopsys.com/software-integrity/security-testing/dast.html?cmp=pr-sig&utm_medium=referral) (DAST), analisi di [test di sicurezza delle applicazioni mobili](https://www.synopsys.com/software-integrity/application-security-testing-services/mobile-application-security-testing.html?cmp=pr-sig&utm_medium=referral) (MAST) e [*penetration test*](https://www.synopsys.com/software-integrity/application-security-testing-services/penetration-testing.html?cmp=pr-sig&utm_medium=referral) – attacchi simulati, progettati per valutare la sicurezza di un’applicazione o di un sistema.

DAST e MAST sono strumenti automatizzati che trovano difetti nel codice in esecuzione, mentre i *penetration test* vengono eseguiti manualmente e consentono alle organizzazioni di trovare e correggere le vulnerabilità nella fase finale di sviluppo del *software* o dopo il *deployment*.

I test hanno rilevato numerosi problemi: **il 95% delle applicazioni presentava almeno una vulnerabilità** o una configurazione errata e **il 25% delle vulnerabilità rilevate erano a rischio elevato o critico**. L’unico aspetto confortante di percentuali così alte di errori è quello di dimostrare la validità degli strumenti di analisi utilizzati poiché lo scopo dei test di sicurezza del software è quello di trovare le vulnerabilità affinché vengano risolte prima che i malintenzionati possano individuarle e sfruttarle.

Come afferma il rapporto, “*le organizzazioni devono testare le proprie applicazioni Web nello stesso modo in cui lo faranno gli attaccanti, quindi identificare ed eliminare le vulnerabilità prima che vengano sfruttate da agenti estern*i”.

Emerge inoltre che **le probabilità che il software che stai creando e/o utilizzando abbia dei difetti sono prossime al 100%** e che un quarto di questi difetti sono in grado di causare danni significativi se non identificati e corretti con prontezza

### Dal *report* di Synopsys emergono dati allarmanti

I ricercatori di CyRC hanno scoperto che **il 77% degli obiettivi presentava vulnerabilità che compaiono nella** [**lista top 10 dell’Open Web Application Security Project (OWASP).**](https://owasp.org/www-project-top-ten/)

Tra le peggiori in questo elenco ci sono le vulnerabilità che consentono il *cross-site scripting (*XSS), in grado di consentire agli attaccanti di accedere a risorse e dati delle applicazioni. Synopsys AST services ha rilevato che **il 22% degli obiettivi presi in esame dal test era esposto a vulnerabilità XSS** riflesse, memorizzate o basate su DOM (*Document Object Model*), che possono consentire agli *hacker* di iniettare un *payload* dannoso in una pagina web.

Altre vulnerabilità a rischio critico, come l’esecuzione di codice in modalità remota e l’SQL Injection, consentono agli attaccanti di eseguire codice su un’applicazione Web o su un *server* applicativo con il fine di accedere a dati sensibili.

### Quali sono i modi migliori per garantire la sicurezza del software?

Il rapporto contiene diversi punti chiave che possono aiutare le organizzazioni a conoscere meglio i propri nemici e ad adottare misure efficaci per sconfiggerli. Di seguito alcuni consigli per migliorare la *security posture*:

#### Utilizza tutti gli strumenti di test disponibili

Strumenti diversi funzionano in modi diversi e sono perciò in grado di individuare un numero maggiore di punti deboli all’interno del software. Le organizzazioni dovrebbero usarli tutti.

Oltre a DAST, MAST e *penetration test* menzionati in precedenza, i [test di sicurezza delle applicazioni statiche](https://www.synopsys.com/software-integrity/security-testing/static-analysis-sast.html?cmp=pr-sig&utm_medium=referral) (SAST) sono in gradi di segnalare i difetti nel codice mentre viene scritto e [l’analisi della composizione del software](https://www.synopsys.com/software-integrity/security-testing/software-composition-an...