---
title: Weekly Threats N. 51 2022
url: https://www.ts-way.com/it/weekly-threats/2022/12/23/weekly-threats-n-51-2022/
source: TS-WAY
date: 2022-12-24
fetch_date: 2025-10-04T02:27:22.987459
---

# Weekly Threats N. 51 2022

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 51 2022

23 Dicembre 2022

Condividi

![](https://www.ts-way.com/wp-content/uploads/Ryugu-Tamatori-Hime-no-su-Recovering-the-Stolen-Jewel-from-the-Palace-of-the-Dragon_estratto_preview-350x97.jpeg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi:**

* Italia: il Paese al centro di alcune offensive
* Sofacy e Gamaredon: nuove attività riconducibili ai due APT russi
* Russia-Ucraina: DDoS filorussi e phishing contro utenti del sistema militare Delta
* The Guardian: giornale colpito da un presunto attacco ransomware

Apriamo la rassegna di questa settimana con alcune offensive che hanno interessato l’**Italia**.
Il **LockBit Team** ha annunciato sul proprio sito dei leak la compromissione dell’Agenzia delle Entrate; tuttavia, da una prima analisi del materiale divulgato sono emersi diversi riferimenti allo Studio GST di Verona, il che fa supporre che la reale vittima non sia l’Agenzia, bensì lo Studio menzionato. Dal canto suo, **Royal Team** ha rivendicato un attacco contro l’azienda CONFORM S.c.a.r.l. Su un noto forum underground, invece, il gruppo cybercriminale **Adrastea** ha pubblicato un annuncio di vendita riguardante dati precedentemente esfiltrati al Ministero della Difesa italiano, oltre che alla NATO, a MBDA e ai Servizi Segreti filippini. Sempre nell’underground è stato diffuso un archivio contenente credenziali di autenticazione per il pannello di controllo di siti WordPress, tra cui quelle di diverse pagine, anche istituzionali, con dominio .it.

Passando al **panorama state-sponsored**, il russo **Sofacy** è stato individuato all’interno di una rete satellitare statunitense. In particolare, l’offensiva sembrerebbe aver coinvolto un provider di comunicazioni via satellite scelto da diverse infrastrutture critiche americane. Quanto a **Gamaredon Group**, alcuni ricercatori di sicurezza hanno mappato oltre 500 nuovi domini, 200 sample di malware e altri IoC utilizzati negli ultimi 10 mesi dall’avversario legato all’FSB. Si ritiene che l’APT stia cercando di incrementare la raccolta di informazioni e l’accesso alle reti target contro gli alleati dell’Ucraina e della NATO.

Nel **contesto russo-ucraino**, invece, il CERT-UA ha rilevato una campagna di phishing rivolta contro utenti del sistema militare ucraino Delta al fine di veicolare infostealer. Spostandoci sul fronte hacktivista filorusso, il collettivo **NoName057(16)** ha rivendicato DDoS contro portali polacchi, lettoni, lituani e inglesi. Tra i target di maggior rilievo figurano la Financial Intelligence Unit e la Polizia di Stato della Lettonia, la società energetica lituana Eso, la Corte di Appello di Rzeszów (Polonia) e la società inglese BAE Systems.

Concludiamo con un attacco di natura presumibilmente ransomware che ha colpito il quotidiano britannico **The Guardian**. L’incidente, verificatosi martedì 20 dicembre 2022, ha impattato parti dell’infrastruttura IT aziendale determinando disservizi nelle attività, ad eccezione di quelle riguardanti l’editoria online.

[post\_tags]

---

[Adrastea](https://www.ts-way.com/it/risorse/tag/adrastea/)
[Gamaredon Group](https://www.ts-way.com/it/risorse/tag/gamaredon-group/)
[LockBit Team](https://www.ts-way.com/it/risorse/tag/lockbit-team/)
[NoName057(16)](https://www.ts-way.com/it/risorse/tag/noname05716/)
[Royal Team](https://www.ts-way.com/it/risorse/tag/royal-team/)
[Sofacy](https://www.ts-way.com/it/risorse/tag/sofacy/)

### **Contenuti correlati**

![collins aerospace TS-Way cover](https://www.ts-way.com/wp-content/uploads/weekly3445-720-385x240.jpg)

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg) 22 September 2025

### [Attacchi in Italia, novità nel panorama APT, breach colpiscono Kering, Great Firewall of China, Google LERS ed eCheck](https://www.ts-way.com/it/risorse/2025/09/22/attacchi-in-italia-novita-nel-panorama-apt-breach-colpiscono-kering-great-firewall-of-china-google-lers-ed-echeck/)

![data breach Jaguar Land Rover TS-Way cover](https://www.ts-way.com/wp-content/uploads/weekk43-385x240.jpg) 15 September 2025

### [Update sulle violazioni Salesforce, data breach impattano Plex e Jaguar Land Rover, operazioni russe e cinesi](https://www.ts-way.com/it/risorse/2025/09/15/update-sulle-violazioni-salesforce-data-breach-impattano-plex-e-jaguar-land-rover-operazioni-russe-e-cinesi/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.