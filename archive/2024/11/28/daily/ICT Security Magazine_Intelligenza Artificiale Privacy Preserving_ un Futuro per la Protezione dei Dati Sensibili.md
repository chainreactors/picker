---
title: Intelligenza Artificiale Privacy Preserving: un Futuro per la Protezione dei Dati Sensibili
url: https://www.ictsecuritymagazine.com/articoli/intelligenza-artificiale-privacy-preserving/
source: ICT Security Magazine
date: 2024-11-28
fetch_date: 2025-10-06T19:21:32.390788
---

# Intelligenza Artificiale Privacy Preserving: un Futuro per la Protezione dei Dati Sensibili

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Manuel Roveri “Machine Learning e Homomorphic Encryption: Il Futuro dell'Intelligenza Artificiale Privacy-Preserving”, Forum ICT Security 2024](https://www.ictsecuritymagazine.com/wp-content/uploads/manuel-roveri-forum-ict-security-2024.jpg)

# Intelligenza Artificiale Privacy Preserving: un Futuro per la Protezione dei Dati Sensibili

A cura di:[Manuel Roveri](#molongui-disabled-link)  Ore 27 Novembre 202419 Dicembre 2024

Durante il [22° Forum ICT Security](https://www.ictsecuritymagazine.com/eventi/forumictsecurity2024#programma), Manuel Roveri – Professore Ordinario presso il Politecnico di Milano e Co-founder di Dhiria s.r.l. – ha esplorato le prospettive future dell’Intelligenza Artificiale *Privacy Preserving*, con particolare enfasi sulle tecnologie emergenti per la tutela delle informazioni personali e aziendali.

Nella relazione *“Machine Learning e Homomorphic Encryption: Il Futuro dell’Intelligenza Artificiale Privacy Preserving”*, il prof. Roveri ha delineato le principali sfide connesse all’implementazione dei servizi AI e al necessario bilanciamento con la tutela della privacy: ha poi illustrato tecniche di *privacy-preserving computation*, tra cui l’anonimizzazione e l’*homomorphic encryption*, fornendo esempi concreti di applicazioni ai dati genomici e satellitari.

Tra i temi affrontati anche le sfide del *deep learning* su dati criptati e relative potenzialità di addestramento, nonché l’importanza cruciale della privacy in tutti i servizi AI; l’obiettivo principale resta infatti garantire la riservatezza delle informazioni, tramite tecniche sofisticate di elaborazione sicura su dati criptati.

L’intervento ha evidenziato come le tecnologie emergenti possano consentire risultati avanzati senza compromettere la riservatezza delle informazioni sensibili, aprendo la strada a un futuro in cui l’intelligenza artificiale rispetti integralmente la privacy degli utenti.

Guarda la video registrazione completa dell’intervento:

## **Contesto dell’Intelligenza Artificiale *Privacy Preserving***

Negli ultimi tempi l’intelligenza artificiale ha subito un’evoluzione sostanziale, segnata dal cambiamento radicale avvenuto all’inizio dello scorso anno.

Tale evoluzione è stata agevolata dalla disponibilità di modelli di linguaggio di grandi dimensioni: come GPT-3, sviluppato già nel 2017 e utilizzato nel 2020 per la redazione di un articolo pubblicato dal quotidiano britannico *Guardian*.

La svolta avvenuta nel 2023 ha riguardato il modo in cui l’AI è diventata accessibile a un pubblico molto più ampio. Se infatti nel passato l’implementazione di questi algoritmi richiedeva un team di esperti di AI, *dataset* su larga scala e infrastrutture di calcolo avanzate, oggi le stesse capacità sono disponibili per chiunque grazie alla diffusione dell’*Artificial Intelligence-as-a-Service* (AIaaS).

Analogamente ad altri servizi digitali – come quelli di posta elettronica, archiviazione, CRM – l’AIaaS non esige che l’utente comprenda l’algoritmo sottostante o l’infrastruttura su cui opera: per ottenere i risultati è sufficiente collegarsi al servizio tramite dispositivi mobili o browser e fornire i dati richiesti.

Tuttavia il relatore ha ricordato che l’uso di questi servizi, per quanto spesso gratuiti, comporta dei costi impliciti poiché implica il rilascio di dati in chiaro, imponendo un compromesso tra la comodità dei servizi e la protezione della privacy.

Pertanto, il prof. Roveri ha posto una domanda fondamentale: *come progettare servizi di intelligenza artificiale che preservino la privacy dei dati?*

## **Tecniche fondamentali per l’Intelligenza Artificiale *Privacy Preserving***

La *Privacy Preserving Computation* affronta questo problema mediante diverse tecniche che garantiscono la riservatezza dei dati durante il processo di elaborazione.

Tra tali tecniche, il relatore ha sintetizzato le principali:

1. 1. **Anonimizzazione dei dati** – consiste nella rimozione di tutte le informazioni sensibili presenti in un *database*, come nomi o identificatori di localizzazione, per impedire che i datiencryptionencryption siano associabili a specifici individui;

      ![Slide dell'intervento “Machine Learning e Homomorphic Encryption: Il Futuro dell'Intelligenza Artificiale Privacy-Preserving”. Prof. Manuel Roveri al Forum ICT Security 2024: Anonimizzazione dei dati ](https://www.ictsecuritymagazine.com/wp-content/uploads/Intelligenza-Artificiale-Privacy-Preserving_Homomorphic-Encryption-e-Machine-Learning-1-700x336.jpg)

      Slide dell’intervento “Machine Learning e Homomorphic Encryption: Il Futuro dell’Intelligenza Artificiale Privacy-Preserving”. Prof. Manuel Roveri al Forum ICT Security 2024
   2. ***Differential Privacy*** – complementare al precedente, prevede l’aggiunta di “rumore statistico” al fine di perturbare i dati per consentirne l’analisi aggregata senza divulgare informazioni dettagliate sui singoli individui, preservando così la privacy;

      ![Slide dell'intervento del prof. Manuel Roveri “Machine Learning e Homomorphic Encryption: Il Futuro dell'Intelligenza Artificiale Privacy-Preserving” al Forum ICT Security 2024: Differential Privacy ](https://www.ictsecuritymagazine.com/wp-content/uploads/Intelligenza-Artificiale-Privacy-Preserving_Homomorphic-Encryption-e-Mac...