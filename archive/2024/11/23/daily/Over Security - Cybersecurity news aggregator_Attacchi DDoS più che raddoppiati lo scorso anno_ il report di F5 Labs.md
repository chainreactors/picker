---
title: Attacchi DDoS più che raddoppiati lo scorso anno: il report di F5 Labs
url: https://www.securityinfo.it/2024/11/22/attacchi-ddos-piu-che-raddoppiati-lo-scorso-anno-il-report-di-f5-labs/
source: Over Security - Cybersecurity news aggregator
date: 2024-11-23
fetch_date: 2025-10-06T19:20:16.400715
---

# Attacchi DDoS più che raddoppiati lo scorso anno: il report di F5 Labs

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Attacchi DDoS più che raddoppiati lo scorso anno: il report di F5 Labs

Nov 22, 2024  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [Attacchi](https://www.securityinfo.it/category/news/attachi/), [In evidenza](https://www.securityinfo.it/category/in-evidenza/), [Minacce](https://www.securityinfo.it/category/approfondimenti/minacce/), [News](https://www.securityinfo.it/category/news/), [RSS](https://www.securityinfo.it/category/rss/)
 [0](https://www.securityinfo.it/2024/11/22/attacchi-ddos-piu-che-raddoppiati-lo-scorso-anno-il-report-di-f5-labs/#respond)

---

Secondo una ricerca di F5 Labs, **gli attacchi DDoS sono tornati** a spaventare le aziende: il report “**[2024 DDoS Attack Trends](https://www.f5.com/labs/articles/threat-intelligence/2024-ddos-attack-trends)**” ha registrato 2.1.27 attacchi di questo tipo nel 2023, un **aumento del 112% rispetto ai 1.003 del 2022.**

![DDoS](https://www.securityinfo.it/wp-content/uploads/2024/11/ddos.png)

**Le organizzazioni hanno affrontato in media 11 attacchi nel 2023**, con la più colpita che ha subito ben 187 attacchi durante l’anno, incluso il più grande attacco singolo registrato dagli F5 Labs.

“*La combinazione di tensioni geopolitiche, vulnerabilità facilmente sfruttabili e l’emergere di nuove botnet, ha fatto sì che **gli attacchi denial of service siano esplosi rispetto allo scorso report DDoS Attack Trends del febbraio 2023***” ha dichiarato **David Warburton**, director degli F5 Labs. “*Gli attacchi DDoS sono in continua evoluzione e, come mostra questa analisi, anche in forte crescita. In un ambiente volatile, non c’è spazio per abbassare la guardia*“.

Anche le **dimensioni** degli attacchi sono state significative: secondo il report, si sono mantenute costantemente **sopra i 100Gbps** e diverse hanno superato i 500Gbps.

A evolvere non sono state soltanto le dimensioni, ma anche i **livelli**: gli attacchi si sono differenziati tra quelli **volumetrici** che cercano di consumare la larghezza di banda della rete, di **protocollo** che mirano ai dispositivi di rete e quelli **applicativi** che mirano a consumare la memoria disponibile o i cicli della CPU.

Se nel 2022 a crescere erano gli attacchi a livello di applicazione, i quali rappresentavano quasi il 40% di tutti gli attacchi, nel corso del 2023 la tendenza si è invertita e sono stati gli attacchi volumetrici e di protocollo a guadagnarsi quote più importanti. Ciò ha inciso sulle dimensioni delle campagne, visto che queste due categorie hanno una distribuzione molto ampia, con **attacchi che arrivano fino a 1Tbps.**

![](https://www.securityinfo.it/wp-content/uploads/2024/10/security-6901712_1920.jpg)

## Le vittime degli attacchi DDoS

Stando al report di F5 Labs, gli attacchi DDoS osservati hanno colpito in particolare l’**industria del software e dei servizi informatici**, la quale ha registrato più del doppio degli attacchi rispetto all’anno precedente. Il 37% degli attacchi ha colpito questo settore, sebbene fossero incidenti relativamente piccoli, con un **picco di 200Gbps a novembre.**

Notevole anche l’aumento di attacchi nel settore delle **telecomunicazioni**, il quale ha registrato un **incremento del 655%** rappresentando quasi un quarto (23%) di tutti gli attacchi registrati nel 2023. Il terzo settore più colpito è stato quello dei **servizi di supporto**, con l’11% degli attacchi totali.

Anche il settore dei **media** è stato vittima di un aumento significativo degli attacchi, a riprova che gli attacchi DDoS siano **influenzati anche dalle dinamiche geopolitiche**. In un anno in cui tensioni globali e conflitti apparivano frequentemente nei titoli dei nostri giornali, gli F5 Labs hanno registrato un aumento del 250% di queste campagne.

A livello di geografie, solo **sei nazioni** (Stati Uniti, Francia, Arabia Saudita, Italia, Belgio e Regno Unito) **sono state colpite dall’80% di tutti gli attacchi DDoS** lo scorso anno. Gli Stati Uniti hanno rappresentato da soli il 38% del totale delle campagne, registrando il doppio degli incidenti rispetto alla Francia, il secondo paese più colpito.

La regione [EMEA](https://www.securityinfo.it/2024/07/01/gli-attacchi-ddos-sono-in-aumento-nellarea-emea/) ha subito il 57% di tutti gli attacchi nel 2023, più che triplicati rispetto al 2022. Durante tutto l’anno gli attacchi sono aumentati sia in quantità che nella larghezza di banda; quest’ultima ha incrementato il picco da 50 Mbps a 5 Gbps a dicembre.

![FBI email](https://www.securityinfo.it/wp-content/uploads/2024/11/digital-8280778_1920.jpg)

Il panorama DDoS è diventato quindi molto complesso e le aziende devono affidarsi a servizi avanzati e gestiti di protezione. “*Sebbene molti degli attacchi monitorati possano essere di piccole dimensioni, la mitigazione può risultare comunque complessa, e rimane assolutamente essenziale. **La durata di un attacco DDoS può essere breve, ma il suo impatto sulla reputazione dell’azienda può essere duraturo.** Un servizio gestito monitorato da esperti che affrontano attacchi DDoS ogni giorno e supportato da capacità di larghezza di banda multi-terabit, offre sicuramente la protezione più ampia e completa possibile e può spesso essere implementato con pochissima interruzione. Tuttavia, per ragioni di privacy dei dati e conformità, **le organizzazioni in alcuni settori potrebbero dover mantenere almeno un elemento di mitigazione DDoS on-premises***” ha commentato Warburton

F5 Labs consiglia di implementare **firewall DNS** per **bloccare gli indirizzi IP malevoli** e **identificare bot e traffico non umano.** È anche fondamentale rimanere aggiornati sugli eventi geopolitici e **af...