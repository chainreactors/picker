---
title: In Italia raddoppiano gli attacchi contro l’istruzione e il settore governativo e militare
url: https://www.securityinfo.it/2024/12/02/in-italia-raddoppiano-gli-attacchi-contro-listruzione-e-il-settore-governativo-e-militare/
source: Over Security - Cybersecurity news aggregator
date: 2024-12-03
fetch_date: 2025-10-06T19:42:42.173406
---

# In Italia raddoppiano gli attacchi contro l’istruzione e il settore governativo e militare

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## In Italia raddoppiano gli attacchi contro l’istruzione e il settore governativo e militare

Dic 02, 2024  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [Attacchi](https://www.securityinfo.it/category/news/attachi/), [Campagne malware](https://www.securityinfo.it/category/approfondimenti/campagne-malware/), [In evidenza](https://www.securityinfo.it/category/in-evidenza/), [Minacce](https://www.securityinfo.it/category/approfondimenti/minacce/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [RSS](https://www.securityinfo.it/category/rss/)
 [0](https://www.securityinfo.it/2024/12/02/in-italia-raddoppiano-gli-attacchi-contro-listruzione-e-il-settore-governativo-e-militare/#respond)

---

L’Italia continua a essere uno dei Paesi più colpiti dal nuovo trend di attacchi: negli ultimi sei mesi **le organizzazioni del nostro Paese sono state colpite in media da 1.896 attacchi a settimana**, oltre 200 in più rispetto alla media mondiale. A dirlo è [Check Point](https://www.checkpoint.com/) nel suo primo [rapporto annuale](https://engage.checkpoint.com/resources-italian/items/report-cyber-security-2024-it) sulla situazione della sicurezza informatica in Italia rispetto al resto del mondo.

L’aumento degli attacchi è trasversale ai diversi tipi di malware che minacciano l’Italia. Nell’ultimo semestre, in particolare, sono aumentati gli attacchi **botnet** (+1,89%), i **ransomware** (+1,22%), gli **infostealer** (+0,35%) e i **malware per mobile** (+0,36%).

![attacchi Italia](https://www.securityinfo.it/wp-content/uploads/2024/12/technology-4743689_1920.jpg)

Tra le principali minacce contro il nostro Paese del 2024 c’è **FakeUpdates**, un download JavaScript che compromette i sistemi tramite malware aggiuntivi. Seguono anche **Blindingcan**, un RRAT di origine nord coreana, e **Formbook**, un infostealer contro Windows commerciato come Malware-as-a-service e da anni una delle prime quattro minacce in Italia.

Nella lista troviamo anche **Asyncrat**, un trojan contro Windows, **Androxgh0st**, una botnet che colpisce Windows, Mac e Linux sfruttando numerose vulnerabilità, e **Remcos**, un RAT distribuito tramite documenti Microsoft Office dannosi allegati a e-mail di spam.

**I settori più colpiti dagli attacchi sono quello dell’Istruzione e della Ricerca, il Governativo/Militare e quello della Comunicazione**: rispetto al semestre ottobre 2023-marzo 2024 hanno rispettivamente quasi e più che raddoppiato il numero di attacchi rilevati. Al contrario, il settore bancario ha evidenziato una diminuzione delle minacce subite.

“*Nell’era digitale in cui viviamo, **la sicurezza informatica rappresenta una sfida cruciale per istituzioni, aziende e individui**, costantemente esposti a una complessità crescente e a un’intensità senza precedenti di attacchi cyber*” ha commentato **Cristiano Voschion**, Country Manager, Check Point Software Italia.

Il report di Check Point ha evidenziato un **uso importante di intelligenza artificiale generativa** per creare malware e tattiche di ingegneria sociale. Questi strumenti risultano particolarmente pericolosi in un periodo ad alta intensità elettorale come il 2024; soprattutto i deepfake rappresentano una sfida significativa per le democrazie.

La compagnia ha individuato tre modi principali che i cybercriminali usano per generare deepfake: il **lip-syncing**, il **lip-syncing con sostituzione del volto** e il **doppiaggio vero e proprio della voce**. Oggi gli attaccanti riescono a clonare in modo convincente una voce con soli tre secondi di audio, a un prezzo irrisorio.

“***L’evoluzione tecnologica e l’intelligenza artificiale hanno giocato e continuano ad avere un ruolo ambivalente**: se da un lato sono diventate strumenti preziosi nella difesa contro le minacce informatiche, dall’altro hanno fornito ai criminali nuove e potenti armi, facilitando la creazione di malware sempre più sofisticati e distruttivi*” ha continuato Voschion.

**In crescita anche il fenomeno dell’hacktivismo** che sta diventando sempre più organizzato e con confini sempre più labili per le operazioni informatiche statali.

![](https://www.securityinfo.it/wp-content/uploads/2024/11/hacker-6512174_1920.jpg)

Check Point sottolinea che il paradigma della sicurezza informatica si sta evolvendo sia per proteggersi da attaccanti sempre più forti, sia perché **il perimetro di protezione sta diventando sempre più indefinito**: con la diffusione del cloud e l’accesso ai servizi al di fuori delle reti aziendali, i punti di accesso aumentano e con essi la vulnerabilità dei sistemi.

Bisogna inoltre considerare che, con lo sviluppo delle nuove tecnologie, anche in Italia si stanno registrando **numerosi attacchi interni alle organizzazioni e alle aziende.**

Per combattere le nuove minacce, Check Point ricorda l’importanza di affidarsi a **strumenti avanzati e comprensivi di sicurezz**a, **implementare misure tecnologiche e legislative robuste** e promuovere la **collaborazione tra fornitori, autorità di regolamentazione, media e società.**

Condividi l'articolo

* [Tweet](https://twitter.com/share)

---

* [attacchi informatici in Italia](https://www.securityinfo.it/tag/attacchi-informatici-in-italia/), [botnet](https://www.securityinfo.it/tag/botnet/), [Check Point](https://www.securityinfo.it/tag/check-point/), [deepfake](https://www.securityinfo.it/tag/deepfake/), [hacktivismo](https://www.securityinfo.it/tag/hacktivismo/), [Intelligenza artificiale](https://www.securityinfo.it/tag/intelligenza-artificiale/), [Ransomware](https://www.securityinfo.it/tag/ransomware/), [Tro...