---
title: ESET APT report: crescono gli attacchi russi, cinesi e nordcoreani
url: https://www.securityinfo.it/2025/05/20/eset-apt-report-crescono-gli-attacchi-russi-cinesi-e-nordcoreani/
source: Over Security - Cybersecurity news aggregator
date: 2025-05-21
fetch_date: 2025-10-06T22:28:59.058635
---

# ESET APT report: crescono gli attacchi russi, cinesi e nordcoreani

Aggiornamenti recenti Ottobre 6th, 2025 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## ESET APT report: crescono gli attacchi russi, cinesi e nordcoreani

Mag 20, 2025  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [Attacchi](https://www.securityinfo.it/category/news/attachi/), [Campagne malware](https://www.securityinfo.it/category/approfondimenti/campagne-malware/), [Minacce](https://www.securityinfo.it/category/approfondimenti/minacce/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [RSS](https://www.securityinfo.it/category/rss/)
 [0](https://www.securityinfo.it/2025/05/20/eset-apt-report-crescono-gli-attacchi-russi-cinesi-e-nordcoreani/#respond)

---

Ieri **ESET** ha pubblicato l’ultimo [**APT report**](https://www.welivesecurity.com/en/eset-research/eset-apt-activity-report-q4-2024-q1-2025/) relativo al periodo ottobre 2024 – marzo 2025, evidenziando un aumento significativo di operazioni di gruppi russi, cinesi e nordcoreani.

L’Europa risulta una delle aree maggiormente colpite da questi attacchi, soprattutto da gruppi APT che collaborano col governo cinese. L’Ucraina è stato il Paese che ha registrato il maggior numero di campagne subite, per lo più a opera della Russia contro **infrastrutture critiche e istituzioni governative.**

![](https://www.securityinfo.it/wp-content/uploads/2025/05/4300282_18005-scaled.jpg)

Colored hacker code realistic composition with person creates codes for hacking and stealing information vector illustration

I gruppi della **Corea del Nord** hanno intensificato le operazioni contro la Corea del Sud, prendendo di mira non solo ambasciate e personale diplomatico, ma anche aziende private e singoli individui.

Le attività principali sono da collegare a **Deceptive Development**, un gruppo che agisce per scopi finanziari. I cyberattaccanti prendono di mira sviluppatori Windows, Linux e macOS per rubare criptovalute. La gang agisce pubblicando finti annunci di lavoro per dozzine di compagnie, da piccole startup a grandi nomi dei settori finanziario, delle criptovalute e della blockchain, oltre che società di investimento.

Il gruppo ha cominciato a utilizzare **[ClickFix](https://www.securityinfo.it/2025/03/17/clickfix-torna-la-campagna-di-phishing-che-colpisce-il-settore-turistico/)**, una tecnica di social engineering diventata particolarmente popolare negli ultimi tempi. La gang ha sfruttato la tecnica per distribuire **WeaselStore**, un malware multipiattaforma.

I gruppi nordcoreani Kimsuky e Konni hanno ripreso un elevato livello di attività dopo il calo di fine 2024; contemporaneamente Andariel, rimasto inattivo per un anno, è tornato alla carica attaccando un’azienda sudcoreana specializzata in software industriale.

Per quanto riguarda la **Cina**, il gruppo più attivo è stato **Mustang Panda**, il quale ha colpito enti governativi e aziende del settore dei trasporti marittimi europeo usando loader Korplug e chiavette USB infette.

Durante il periodo preso in esame, ESET ha analizzato anche le attività di **UnsolicitedBooker**, un gruppo cinese che ha sviluppato numerose backdoor (tra le quali Chinoxy, DeedRAT, Poison Ivy e BeRAT) e le ha rese disponibili anche ad altre gang cybercriminali. “*Il gruppo ha anche sviluppato dei file stealer custom; per questo motivo, riteniamo che gli obiettivi di questi attaccanti siano lo spionaggio e il furto di dati*” si legge nel report.

![](https://www.securityinfo.it/wp-content/uploads/2023/03/close-up-programmer-typing-laptop.jpg)

## Le attività dei gruppi APT russi

Nel periodo analizzato dal report sono emersi numerosi gruppi russi che hanno preso di mira l’Europa e in particolare l’Ucraina. Il gruppo **Sandworm**, affiliato al governo russo, ha intensificato le operazioni distruttive contro le aziende energetiche ucraine distribuendo **ZEROLOT**, un nuovo wiper. Il wiper, una volta eseguito, elimina tutti i file nelle sotto-cartelle di C:\Users\, fatta eccezione per i file con estensioni .dll, .exe e .sys, e tutti i driver logici eccetto C:.

Notevole anche l’attività di **Sednit**, il gruppo dietro la campagna Operation Roundpress. Negli ultimi mesi la cybergang russa ha ampliato le proprie attività di **spearphishing** per colpire, oltre a Roundcube, servizi webmail come Horde, MDaemon e Zimbra. Le email inviate contengono degli exploit XSS che puntano a eseguire codice Javascript malevolo nel client webmail per ottenere messaggi scambiati e l’elenco dei contatti della vittima.

Un altro gruppo russo molto attivo è **RomCom** (Storm-0978), il quale conduce sia campagne di cybercrime che di cyberspionaggio. RomCom, attivo almeno dal 2022, è **legato al ransomware Cuba** e ha colpito non solo il governo ucraino, ma anche diversi alleati della NATO e numerose organizzazioni governative europee.

Il gruppo più attivo contro l’Ucraina si è però confermato essere Gamaredon, il quale ha migliorato le proprie tecniche di offuscamento del malware e ha introdotto PteroBox, un file stealer che sfrutta Dropbox. “*Il famigerato gruppo Sandworm si è concentrato in modo massiccio sul compromettere le infrastrutture energetiche ucraine. In alcuni casi recenti ha distribuito il wiper ZEROLOT, sfruttando le Group Policy di Active Directory all’interno delle organizzazioni colpite*” ha affermato **Jean-Ian Boutin**, Director of Threat Research di ESET.

![](https://www.securityinfo.it/wp-content/uploads/2025/05/66455.jpg)

Altre attività degne di note sono quelle di **APT-C-60**, un gruppo sud-coreano che ha preso di mira gli **utenti giapponesi** di VirusTotal. Si suppone che il gruppo stia colpendo obiettivi legati alla Corea del Nord.

ESET ha inoltre evidenziato una...