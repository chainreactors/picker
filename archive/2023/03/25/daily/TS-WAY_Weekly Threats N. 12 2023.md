---
title: Weekly Threats N. 12 2023
url: https://www.ts-way.com/it/weekly-threats/2023/03/24/weekly-threats-n-12-2023/
source: TS-WAY
date: 2023-03-25
fetch_date: 2025-10-04T10:39:49.798849
---

# Weekly Threats N. 12 2023

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 12 2023

24 Marzo 2023

Condividi

![](https://www.ts-way.com/wp-content/uploads/Utagawa-Kuniyoshi-水滸傳-李逵-3_estratto-1400x873.jpg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

In sintesi:

* NoName057(16): colpiti portali italiani
* APT: tracciate offensive di gruppi mediorientali, asiatici e russi
* Lazarus Group: confermata l’attribuzione della campagna 3CX

La scorsa settimana il collettivo hacktivista filorusso **NoName057(16)** è tornato a colpire diversi **portali italiani** con attacchi DDoS. Tra i target figurano il Ministero del Lavoro e delle Politiche Sociali, il Ministero delle Infrastrutture e dei Trasporti, il Consiglio Superiore della Magistratura, l’Autorità di Regolazione dei Trasporti, l’Arma dei Carabinieri, Poste Italiane, BPER Banca, l’Azienda di Trasporti Milanese ATM, l’aeroporto G. Marconi di Bologna e la compagnia aerea Air Dolomiti. Fra le altre vittime compaiono anche siti polacchi, estoni, cechi, olandesi, canadesi e spagnoli.

Passando al **panorama** prettamente **state-sponsored**, il National Cyber Security Centre (NCSC) del Regno Unito, le Agenzie americane NSA e CISA e l’FBI hanno rilasciato un advisory congiunto per fornire dettagli sulle TTP associate allo sfruttamento di una vecchia vulnerabilità dei router Cisco da parte del russo **Sofacy** nel 2021. Inoltre, sono stati attribuiti a un sottogruppo dell’iraniano **Charming Kitten** attacchi diretti contro alcune infrastrutture critiche negli Stati Uniti tra la fine del 2021 e la metà del 2022. Tra i target presi di mira figurano porti, società energetiche, sistemi di transito e una delle principali società di utility e gas statunitensi. Sempre di matrice iraniana, l’APT **MuddyWater** è stato visto utilizzare il tool legittimo SimpleHelp, oltre a un’infrastruttura inedita. Spostandoci in Asia Meridionale, il pakistano **Barmanou** ha distribuito un nuovo malware per Linux chiamato **Poseidon** contro dipendenti di agenzie governative indiane tramite una versione trojanizzata della nota soluzione MFA Kavach; mentre **Dropping Elephant** ha colpito attraverso app di messaggistica malevole per Android un individuo residente nella regione del Kashmir. Passando al versante Pacifico, in seguito al rilevamento della campagna dell’APT cinese **Tick** rivolta contro un’azienda produttrice di software di Data Loss Prevention (DLP) in Asia orientale, ricercatori di sicurezza hanno scoperto ulteriori attività del gruppo, oltre ai suoi legami con un’operazione denominata **Operation Triple Tiang**. Dal canto loro, il cluster **Daggerfly** ha preso di mira un fornitore di servizi di telecomunicazione in Africa, mentre il collettivo **GALLIUM** ha bersagliato società di telecomunicazioni in Asia e Africa. Infine, una nuova campagna del nordcoreano **Lazarus Group** – parte della cosiddetta **Operation Dream Job** – volta alla distribuzione di una backdoor per Linux chiamata **SimplexTea**, ha permesso agli analisti di confermare con un elevato livello di confidenza che l’incidente 3CX è stato effettivamente condotto dall’APT di Pyongyang.

[post\_tags]

---

[AllaKore](https://www.ts-way.com/it/risorse/tag/allakore/)
[Axiom](https://www.ts-way.com/it/risorse/tag/axiom-it/)
[Barmanou](https://www.ts-way.com/it/risorse/tag/barmanou-it/)
[Gallium](https://www.ts-way.com/it/risorse/tag/gallium/)
[LockBit Team](https://www.ts-way.com/it/risorse/tag/lockbit-team/)
[Mustang Panda](https://www.ts-way.com/it/risorse/tag/mustang-panda/)
[NoName057(16)](https://www.ts-way.com/it/risorse/tag/noname05716/)
[Operation Tainted Lovem](https://www.ts-way.com/it/risorse/tag/operation-tainted-lovem/)
[RansomHouse](https://www.ts-way.com/it/risorse/tag/ransomhouse/)
[ScarCruft](https://www.ts-way.com/it/risorse/tag/scarcruft-it/)

### **Contenuti correlati**

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg)

![data breach Jaguar Land Rover TS-Way cover](https://www.ts-way.com/wp-content/uploads/weekk43-385x240.jpg) 15 September 2025

### [Update sulle violazioni Salesforce, data breach impattano Plex e Jaguar Land Rover, operazioni russe e cinesi](https://www.ts-way.com/it/risorse/2025/09/15/update-sulle-violazioni-salesforce-data-breach-impattano-plex-e-jaguar-land-rover-operazioni-russe-e-cinesi/)

![spionaggio cina TS-Way cover](https://www.ts-way.com/wp-content/uploads/Image-2-385x240.jpg) 01 September 2025

### [Attacchi a target italiani, operazioni cinesi di spionaggio globale, notificati nuovi data breach](https://www.ts-way.com/it/risorse/2025/09/01/attacchi-a-target-italiani-operazioni-cinesi-di-spionaggio-globale-notificati-nuovi-data-breach/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.