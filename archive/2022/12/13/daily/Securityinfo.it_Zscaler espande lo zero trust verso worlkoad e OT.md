---
title: Zscaler espande lo zero trust verso worlkoad e OT
url: https://www.securityinfo.it/2022/12/12/zscaler-espande-lo-zero-trust-verso-worlkoad-e-ot/?utm_source=rss&utm_medium=rss&utm_campaign=zscaler-espande-lo-zero-trust-verso-worlkoad-e-ot
source: Securityinfo.it
date: 2022-12-13
fetch_date: 2025-10-04T01:20:20.770369
---

# Zscaler espande lo zero trust verso worlkoad e OT

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Zscaler espande lo zero trust verso worlkoad e OT

Dic 12, 2022  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [News](https://www.securityinfo.it/category/news/), [Prodotto](https://www.securityinfo.it/category/news/prodotto-news/), [RSS](https://www.securityinfo.it/category/rss/), [Tecnologia](https://www.securityinfo.it/category/news/tecnologia-news/)
 [0](https://www.securityinfo.it/2022/12/12/zscaler-espande-lo-zero-trust-verso-worlkoad-e-ot/#respond)

---

Si è tenuta a Milano la prima tappa europea del **roadshow internazionale** [One True Zero Live](https://www.zscaler.it/one-true-zero), organizzato da [Zscaler](https://www.zscaler.it/) con lo scopo di sensibilizzare i professionisti nei settori It e sicurezza verso il modello zero trust.

L’azienda ha potuto illustrare nel dettaglio il suo approccio alla sicurezza degli utenti, dei workload e degli ambienti di produzione industriale, sottolineandone i **vantaggi strutturali rispetto agli approcci tradizionali**, costituiti spesso dalla giustapposizione di più strumenti di protezione dedicati a coprire una specifica tipologia di vulnerabilità.

Marco Catino, Principal Sales Engineer di Zscaler, ha dichiarato: “Parlando con i nostri 7.000 clienti di tutti i settori, ci rendiamo conto che la globalizzazione, il lavoro ibrido e il cloud stanno portando a **un’iperdistribuzione delle risorse**, in cui persone, applicazioni, dati e dispositivi possono essere praticamente ovunque”.

Ha poi proseguito commentando: “Diventa quindi indispensabile in questo contesto capire che i modelli tradizionali di sicurezza della rete, come firewall e VPN, che facevano affidamento alla protezione del data center **all’interno del perimetro aziendale** non sono più sufficienti. Oggi le aziende, nel loro percorso di trasformazione digitale, stanno adottando diverse tecnologie cloud, mobilità, AI, IOT e OT per rendere l’azienda più agile e competitiva”.

## Zero trust per workload e ambienti OT

Sul palco si sono succedute diverse presentazioni che hanno delineato i contorni dell’approccio alla sicurezza proposto da Zscaler, iniziando con le “tradizionali” funzioni dedicate all’accesso alle risorse aziendali da parte degli utenti.

![](https://www.securityinfo.it/wp-content/uploads/2022/12/Zscaler-Andrea-Polesel-scaled.jpg)

Una nuova impostazione della sicurezza capace di gestire in modo nativo e trasparente **le casistiche emerse negli ultimi tempi**, come per esempio il lavoro ibrido: sebbene queste nuove modalità di lavoro siano state in qualche modo forzate dalla pandemia, secondo Zscaler la tendenza è di carattere più generale ed era già emersa prima dell’emergenza sanitaria.

Ma non solo gli utenti sono sempre più distribuiti: con l’avvento dei sistemi cloud e con le scelte delle aziende, che tendono a suddividere i workload su più servizi, **la topologia dell’infrastruttura aziendale è diventata ancora più intricata**, andando ad aggiungere nuovi attori alle problematiche tradizionali di connessioni tra più sedi o di integrazione dei punti vendita.

L’aumento della complessità porta inevitabilmente a un incremento della superficie di attacco; l’approccio zero trust tende a perseguire l’obbiettivo opposto, **chiudendo tutte le sessioni in ingresso** e negoziando connessioni in uscita su base puntuale, dopo una verifica delle richieste tramite l’impostazione di una serie di policy che consentono a ciascun attore di raggiungere soltanto le informazioni desiderate.

Zscaler ha implementato **strumenti di analisi automatica** a vari livelli: dalla classificazione dei dati in transito all’analisi comportamentale degli utenti, fino a un nuovo strumento capace di suggerire la creazione di nuove policy in base al comportamento degli utenti.

Grande interesse ha riscosso anche l’approccio **zero trust applicato agli ambienti di produzione e ai sistemi IoT**. L’azienda ha tratteggiato diversi scenari in cui questo approccio può rivelarsi vincente, dall’accesso remoto per la manutenzione da parte dei tecnici alla comunicazione con sistemi industriali complessi e critici, come per esempio i motori delle navi.

Condividi l'articolo

* [Tweet](https://twitter.com/share)

---

* [evento](https://www.securityinfo.it/tag/evento/), [one true zero live](https://www.securityinfo.it/tag/one-true-zero-live/), [roadshow](https://www.securityinfo.it/tag/roadshow/), [Zero Trust](https://www.securityinfo.it/tag/zero-trust/), [Zero Trust Exchange](https://www.securityinfo.it/tag/zero-trust-exchange/), [zscaler](https://www.securityinfo.it/tag/zscaler/)

[Milioni di numeri di telefono in vendita nel Dark Web](https://www.securityinfo.it/2022/12/13/milioni-numeri-telefono-vendita-dark-web/)
[Zombinder: malware nascosti in centinaia di app Android](https://www.securityinfo.it/2022/12/10/zombinder-malware-app-android/)

---

![](https://secure.gravatar.com/avatar/9ba6108fae91c2be66a7ef45ac2db49a?s=90&d=mm&r=g)

##### [Dario Orlandi](https://www.securityinfo.it/author/dario-orlandi/)

##### Articoli correlati

* [![Indagine Zscaler: le aziende devono investire sulla resilienza informatica](https://www.securityinfo.it/wp-content/uploads/2025/03/2151841667-120x85.jpg)](https://www.securityinfo.it/2025/03/06/indagine-zscaler-le-aziende-devono-investire-sulla-resilienza-informatica/ "Indagine Zscaler: le aziende devono investire sulla resilienza informatica")

  [Indagine Zscaler: le aziende devono...](https://www.securityinfo.it/2025/03/06/indagine-zscaler-le-aziende-devono-investire-sulla-resilienza-informatica/ "Permanent link to Indagine Zscaler: le aziende devono investire sulla resilienza informatica")

  Mar 06, 2025  [0](https://www.securityinfo.it/2025/03/06/indagine-zscaler-le-aziende-devono-investire-sulla-resilienza-informatica/#respond)
* [![Auriga: protezione multi-livello...