---
title: Operazioni di cyber spionaggio nel conflitto tra Russia e Ucraina
url: https://www.ictsecuritymagazine.com/articoli/operazioni-di-cyber-spionaggio-nel-conflitto-tra-russia-e-ucraina/
source: ICT Security Magazine
date: 2023-03-03
fetch_date: 2025-10-04T08:33:05.457896
---

# Operazioni di cyber spionaggio nel conflitto tra Russia e Ucraina

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/cyber-spionaggio-conflitto-russia-ucraina.jpg)

# Operazioni di cyber spionaggio nel conflitto tra Russia e Ucraina

A cura di:[Francesco Schifilliti](#molongui-disabled-link)  Ore 2 Marzo 2023

La domanda più difficile per un analista di intelligence riguarda spesso le motivazioni che si celano dietro un attacco informatico. Risulta infatti molto più semplice, nella maggior parte dei casi, ricostruire le varie fasi di un attacco piuttosto che comprendere perché sia stato sferrato.

La risposta a tale quesito varia a seconda dei casi; ma è un dato di fatto che i criminali informatici agiscano in maniera opportunistica, cercando di ottenere il miglior risultato con il minor sforzo possibile, usando i metodi più semplici e allo stesso tempo più efficaci, calibrati sui propri obiettivi.

Per comprendere a fondo un attacco è fondamentale analizzare, insieme ai TTP utilizzati, le diverse caratteristiche e motivazioni che permettono di creare un profilo accurato dei responsabili delle minacce.

La geopolitica gioca un ruolo fondamentale: senza un contesto politico, un’analisi puramente tecnica è insufficiente per attribuire un malware a una fonte precisa. Scoprire chi si nasconde dietro un attacco è una delle attività più complesse che un analista deve sostenere: non sempre si riescono ad attribuire con certezza le responsabilità, mentre le motivazioni spesso si intrecciano alle categorizzazioni.
 Viceversa, oggigiorno una decisione politica che possa definirsi soddisfacente deve tenere in considerazione le informazioni ottenute attraverso la Cyber Threat Intelligence. In molti Stati (Russia, Cina, Israele, Iran, etc.) è ormai prassi utilizzare tecniche di cyber warfare e, in particolare, di cyber espionage per ottenere informazioni su altri Stati, o per danneggiare infrastrutture civili o governative e interferire con sistemi critici, con esiti che possono comportare anche perdite di vite umane.

Il cyber spionaggio è un tipo di attacco informatico che ha come fine l’accesso a dati sensibili e informazioni su attività o progetti futuri di agenzie governative e non per ottenerne vantaggi a livello economico. Questa pratica, sviluppatosi di pari passo con il web, viene utilizzata regolarmente contro obiettivi occidentali da Stati come la Russia, la Cina, l’Iran, la Corea del Nord, etc.

Va però notato che, mentre tradizionalmente gli attacchi di tipo governativo si sono sempre concentrati sullo spionaggio, sviluppi recenti includono sempre più spesso azioni distruttive, ingerenze sociali e, in molti casi, anche un tornaconto economico.

Secondo gli analisti di SecureWorks lo spionaggio industriale rimane al primo posto tra le motivazioni dei Paesi che utilizzano regolarmente tecniche di cyber warfare. Gli esperti hanno affermato che “Hostile state activity will continue to focus primarily on espionage rather than on disruption and destruction. Several states, notably China, Russia, and Iran, will continue to conduct operations aimed at harvesting bulk data to support subsequent cyber operations and traditional espionage activities”.

Sul piano geopolitico, la Russia è spinta soprattutto dalla volontà di riaffermare l’influenza a livello globale di cui godeva ai tempi dell’URSS. Per raggiungere questo obiettivo, la Russia non mostra remore a ricorrere alla forza militare laddove il rischio di una reazione da parte della NATO appare debole, mentre si affida ad armi digitali in caso contrario, in modo da poter eventualmente negare ogni responsabilità. I suoi scopi principali sono tre: spiare gli altri Paesi per rimanere al passo con le loro tecnologie, raccogliere dati per poter accedere a settori critici e destabilizzare le società nemiche.

Culturalmente, la Cina è molto diversa dalla Russia. Si muove sul lungo periodo, cercando di mantenere un basso profilo, ma influenzando al contempo l’economia globale. Al contrario della Russia non ha interessi nel distruggere o sovvertire altre società, economie o governi, puntando piuttosto a dominarli e sovrastarli. Non può però raggiungere questi obiettivi senza tecnologie migliori e un sistema economico più solido. Differentemente dalla Russia appare meno interessata a negare, qualora necessario, l’evidenza di un proprio intervento in un conflitto vero e proprio: per questo motivo si ritiene che le attività cyber ostili da parte dei cinesi subiranno un’accelerazione nel prossimo futuro.

Per ora, la Cina deve recuperare terreno in entrambi i settori; e per farlo usa sempre più la cyber information, sfruttando il cyber spionaggio come metodo primario per rubare segreti tecnologici statali, insieme a credenziali di personalità che potrebbero essere in grado di promuovere gli interessi nazionali. È importante ricordare, da un punto di vista storico, che quando la Cina è diventata una potenza nel cyberspazio (soprattutto tra i Paesi asiatici) il Partito Comunista Cinese (PCC) è stato colto di sorpresa e ha dovuto sviluppare un completo quadro normativo per mantenere il controllo su ciò che veniva pubblicato online. Negli ultimi vent’anni, le attività di spionaggio informatico cinesi sono aumentate progressivamente e stanno presentando nuove minacce per l’area asiatico-pacifica.

Più dettagliatamente, ...