---
title: DORA: un nuovo baluardo della cybersicurezza
url: https://www.ictsecuritymagazine.com/articoli/dora-un-nuovo-baluardo-della-cybersicurezza/
source: ICT Security Magazine
date: 2023-03-17
fetch_date: 2025-10-04T09:53:16.565528
---

# DORA: un nuovo baluardo della cybersicurezza

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/Digital-Operational-Resilience-Act.jpg)

# DORA: un nuovo baluardo della cybersicurezza

A cura di:[Ranieri Razzante](#molongui-disabled-link)  Ore 16 Marzo 2023

Il *Digital Operational Resilience Act*– Regolamento 2022/2554/UE – è stato recentemente introdotto per porre rimedio alla pressante esigenza di assicurare un livello di resilienza operativa digitale adeguato all’introduzione di *cyberthreats* sempre più sofisticati. Gli Stati membri saranno tenuti ad adeguare la normativa nazionale entro due anni dall’entrata in vigore del regolamento, ufficializzata il 17 gennaio 2023. La speranza delle istituzioni europee è di porre un argine a fenomeni informatici, particolarmente dannosi per le istituzioni finanziarie, di cui è stato registrato un aumento costante, come l’impiego di *malware* o il *phishing* per appropriarsi di credenziali o manipolare transazioni.

Ora, a livello normativo in Europa è stata osservata una progressiva sensibilizzazione rispetto al bisogno di un *framework* legislativo completo e all’avanguardia in materia di cybersicurezza; basti pensare che solo nel 2022 sono state registrate più di 5000 modifiche nella normativa di settore e sono state pubblicate 160 nuove discipline, focalizzate sulla gestione del rischio *cyber.*

Prima dell’introduzione di DORA, gli istituti finanziari si occupavano della gestione delle fonti primarie di rischio operativo semplicemente destinando capitale alla copertura dell’eventuale perdita causata dal verificarsi dell’evento temuto, tralasciando, tuttavia, di entrare nel merito della resilienza operativa.
 Per resilienza operativa si intende la capacità di rilevare, rispondere, prevenire e potenzialmente recuperare nel caso di interruzioni delle operazioni, che impattino sull’ordinario andamento dell’attività aziendale. Con questo concetto si è riconosciuta l’importanza del coinvolgimento dell’intero assetto aziendale nella prevenzione e nella risposta agli incidenti informatici.

Difatti, con il regolamento *de quo* si prevedono degli adempimenti predeterminati che interessano l’impresa nel suo complesso e consentono di uniformare le tutele per i rischi informatici, così come la risposta nell’eventualità di incidenti. Ebbene, l’Unione Europea ha previsto il coinvolgimento diretto dei vertici aziendali nella gestione del rischio ICT, nell’obbligo di segnalazione e condivisione di dati al fine di garantire una copertura ad ampio spettro che partisse, in primo luogo, da attori interni agli istituti finanziari.

A ben vedere, mentre l’organo di gestione deve occuparsi dell’individuazione dei rischi, della vigilanza e della predisposizione dei principi cardine in materia, agli organi dirigenziali è richiesto di mantenere un ruolo attivo, sia nella prevenzione che nella reazione ad anomalie e *cyberthreats*.

Per quanto concerne la prevenzione, nell’impresa devono essere definiti chiaramente ruoli e responsabilità per le funzioni ICT; dev’essere garantito il monitoraggio continuo del rischio, con processi predefiniti; si deve prevedere un’allocazione appropriata di risorse ad investimenti ICT, formazione e sensibilizzazione del personale.

Ove si verifichino incidenti, gli istituti finanziari devono essere classificati, elaborando i dati in base ai criteri delle *European Supervisory Authorities.* Per la classificazione, ci si rifà all’art.18 del regolamento DORA in cui si suggerisce di tenere conto del numero di utenti o controparti finanziarie colpiti dall’incidente informatico, dell’impatto reputazionale provocato, della durata dell’incidente e del periodo di inattività del servizio. Sono altresì rilevanti la centralità dei servizi colpiti, l’impatto economico dell’incidente e l’estensione geografica.

Alla classificazione si accompagna l’obbligo di segnalazione di incidenti gravi all’autorità competente, suddiviso in tre momenti. In primo luogo, la segnalazione iniziale – ai sensi dell’art. 19 del regolamento – deve essere effettuata tempestivamente, entro la fine del giorno lavorativo. Una proroga può essere ipotizzata per l’evento verificatosi alla fine della giornata lavorativa; in tal caso sono previste ulteriori 4 ore computate dall’inizio del giorno lavorativo successivo per effettuare detta segnalazione. Entro una settimana dalla notifica iniziale dev’essere portata a termine la relazione intermedia, seguita, in ultimo, dalla segnalazione finale, qualora siano state completate le analisi diagnostiche e sia trascorso un mese dalla prima segnalazione. Si evidenzia che la segnalazione obbligatoria è affiancata dalla possibilità di effettuare rilievi per gli eventi non rientranti nei criteri dell’art.3 – che fornisce criteri indicativi per individuare un incidente grave -, ma che l’istituzione finanziaria ritenga abbiano rilevanza generale.

Un altro aspetto avanguardista del regolamento *de quo* consiste nell’obbligo di condurre periodicamente *Digital Operational Resilience Tests* allo scopo di mettere alla prova la resistenza dei sistemi informatici. Per il dettaglio delle operazioni, il regolamento affida l’elaborazione della normativa specifica agli Stati membri, tenendo conto di necessari distinguo.

Difatti, il provvedimento tiene conto che nell’attuazione della norma...