---
title: PDF pericolosi: il 22% degli attacchi proviene da questi file
url: https://www.securityinfo.it/2025/04/07/pdf-pericolosi-il-22-degli-attacchi-proviene-da-questi-file/
source: Over Security - Cybersecurity news aggregator
date: 2025-04-08
fetch_date: 2025-10-06T22:09:26.954705
---

# PDF pericolosi: il 22% degli attacchi proviene da questi file

Aggiornamenti recenti Ottobre 6th, 2025 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## PDF pericolosi: il 22% degli attacchi proviene da questi file

Apr 07, 2025  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [Attacchi](https://www.securityinfo.it/category/news/attachi/), [In evidenza](https://www.securityinfo.it/category/in-evidenza/), [Minacce](https://www.securityinfo.it/category/approfondimenti/minacce/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [RSS](https://www.securityinfo.it/category/rss/)
 [0](https://www.securityinfo.it/2025/04/07/pdf-pericolosi-il-22-degli-attacchi-proviene-da-questi-file/#respond)

---

I **file PDF** possono diventare molto **pericolosi**: stando a una recente ricerca di [Check Point Research](https://research.checkpoint.com/), il 68% degli attacchi avviene tramite email, e quelli tramite PDF rappresentano il **22% di tutti gli allegati malevoli.**

Per capire l’impatto dell’uso di questa tecnica basta pensare che lo scorso anno sono stati aperti oltre 400 miliardi di PDF e 16 miliardi sono stati modificati con Adobe Acrobat. Questi documenti sono usati come formato standard di file da più dell’87% delle organizzazioni; non stupisce quindi che siano **uno dei canali preferiti d’attacco per i cybercriminali.**

Una delle caratteristiche che rende i PDF particolarmente adatti per gli attacchi è la loro **complessità**: la specifica ISO 32000 di questi file fornisce un’ampia gamma di funzionalità che vengono usate dai cybercriminali per eludere i sistemi di sicurezza.

![PDF attacchi](https://www.securityinfo.it/wp-content/uploads/2025/04/61.jpg)

Se fino a qualche anno fa i cybercriminali sfruttavano JavaScript e altri contenuti dinamici incorporati nei PDF, oggi questi exploit non sono più così efficaci: molti tool di sicurezza e lettori PDF sono in grado di individuarli. Per questo motivo, negli ultimi anni i cybercriminali si sono affidati alle tecniche di ingegneria sociale, facendo leva sul fatto che il PDF è un formato sicuro e considerato affidabile.

Generalmente gli attacchi basati su PDF **sfruttano link dannosi, codici o altri contenuti malevoli**; queste tecniche, seppur meno complesse a livello tecnologico, sono più difficili da rilevare dai sistemi automatici, in quanto dipendono quasi esclusivamente dalla fiducia che ripone l’utente nei documenti.

## Le tecniche d’attacco

Tra le tecniche di attacco più comuni descritte da Check Point Research c’è quella che usa link a siti di phishing o per il download di altri file dannosi. L’URL di solito è accompagnato da un’immagine che replica marchi affidabili, aumentando quindi la fiducia dell’utente.

“C*iò che rende queste campagne difficili da rilevare è che **gli attaccanti controllano tutti gli aspetti del link, del testo e dell’immagine**, rendendo facile la modifica di uno qualsiasi di questi elementi. Questa flessibilità consente a questi attacchi di resistere agli strumenti di sicurezza basati sulla reputazione o a quelli che si basano su firme statiche*” spiegano i ricercatori di Check Point Research. “*Anche se questi attacchi comportano un’interazione umana (la vittima deve cliccare sul link), questo è spesso un vantaggio per gli aggressori, poiché **le sandbox e i sistemi di rilevamento automatizzati hanno difficoltà a svolgere compiti che richiedono un processo decisionale umano***“.

Per eludere il controllo dei sistemi di sicurezza, i cybercriminali usano una serie di tecniche di evasione degli URL; tra queste c’è l’uso di **servizi di reindirizzamento noti per mascherare la vera destinazione del link**. In molti attacchi basati su PDF vengono usati anche i **codici QR** per aggirare gli scanner tradizionali; in altri casi, gli attaccanti cercano di spingere la vittima a **chiamare un numero di telefono**, rendendo vani i controlli di sicurezza.

Per aggirare l’analisi statica degli strumenti di sicurezza, i cyberattaccanti **offuscano i contenuti del file** complicando l’attività. Le annotazioni che definiscono le aree cliccabili vengono codificate in modo che gli strumenti di analisi statica non siano in grado di riconoscerli; inoltre, i cybercriminali usano spesso **crittografia, filtri e oggetti indiretti** per  oscurare i contenuti e i comportamenti malevoli.

Infine, per aggirare i controlli del machine learning, i cybercriminali si affidano alle **immagini** per costringere gli strumenti di sicurezza a fare affidamento sul riconoscimento ottico per estrarre il testo, rendendo il processo più incline a errori. Gli attaccanti possono inoltre aggiungere **testo invisibile o molto piccolo** per ingannare i modelli NLP, complicando ancora una volta l’analisi.

![](https://www.securityinfo.it/wp-content/uploads/2025/04/186441105_1ab701e9-3e64-4973-9ea0-618306b42fe4-scaled.jpg)

## Proteggersi dagli attacchi basati su PDF

Per ridurre il rischio di attacchi basati su PDF, Check Point Research consiglia prima di tutto di **verificare il mittente dell’email** per accertarsi che sia legittimo. In ogni caso, bisogna prestare la massima attenzione agli allegati, anche se la comunicazione sembra legittima: **se non si è in attesa di un file, è sempre meglio non aprire l’allegato.**

Un metodo per verificare la legittimità del file è passarci sopra con il mouse e **controllare l’URL completo**. I link abbreviati e quelli che usano servizi di reindirizzamento sono un buon indicatore di possibili truffe. Check Point consiglia inoltre di **usare un visualizzatore di PDF con funzionalità di sicurezza** integrate e **disattivare JavaScript** nel programma, se supportato.

In generale, è opportuno **mantenere aggiornati il sistema operativo e gli st...