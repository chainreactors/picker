---
title: Guerre di Rete - Musk sospende vari giornalisti
url: https://guerredirete.substack.com/p/guerre-di-rete-musk-sospende-vari
source: Over Security - Cybersecurity news aggregator
date: 2022-12-18
fetch_date: 2025-10-04T01:51:58.409505
---

# Guerre di Rete - Musk sospende vari giornalisti

[![Guerre di Rete](https://substackcdn.com/image/fetch/$s_!JKxa!,w_80,h_80,c_fill,f_auto,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F9c3cbe9e-1c39-4535-99d8-940270e03588_1010x1010.png)](/)

# [Guerre di Rete](/)

IscrivitiAccedi

# Guerre di Rete - Musk sospende vari giornalisti

### Quanto è facile il deepfake. Facebook denuncia e descrive l'industria della sorveglianza.

[![Avatar di Carola Frediani](https://substackcdn.com/image/fetch/$s_!tOoV!,w_36,h_36,c_fill,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F9403bb00-3959-45dc-afb5-ac7994d708b8_750x741.jpeg)](https://substack.com/%40guerredirete)

[Carola Frediani](https://substack.com/%40guerredirete)

dic 17, 2022

10

Condividi

[![](https://substackcdn.com/image/fetch/$s_!jKp7!,w_1456,c_limit,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2Fac8d912c-9b4e-48c6-a26a-20c06fa8308d_1600x887.png)](https://substackcdn.com/image/fetch/%24s_%21jKp7%21%2Cf_auto%2Cq_auto%3Agood%2Cfl_progressive%3Asteep/https%3A//bucketeer-e05bbc84-baa3-437e-9518-adb32be77984.s3.amazonaws.com/public/images/ac8d912c-9b4e-48c6-a26a-20c06fa8308d_1600x887.png)

Immagine via [John Ryan](https://mobile.twitter.com/johncryan/status/1603560530647588865)

**Guerre di Rete - una newsletter di notizie cyber
a cura di Carola Frediani
N.148 - 17 dicembre 2022**

*Specie per i nuovi, ricordo che questa newsletter (che oggi conta più di 11mila iscritti - ma molti più lettori, essendo pubblicata anche online - e oltre 500 sostenitori) è gratuita e del tutto indipendente, non ha mai accettato sponsor o pubblicità, e viene fatta nel mio tempo libero. Se vi piace potete contribuire inoltrandola a possibili interessati, o promuovendola sui social. Molti lettori sono diventati sostenitori facendo una [donazione.](https://www.paypal.com/donate/?hosted_button_id=V8WAZ44NT942C) La prima campagna per raccogliere fondi è andata molto bene, e [qua ci sono i dettagli](https://guerredirete.substack.com/p/guerre-di-rete-vaccini-e-green-pass) (qua la [lista degli oltre 500 donator](https://associazione.guerredirete.it/donatori-di-guerre-di-rete/)i).*

[Dona alla newsletter](https://www.paypal.com/donate/?hosted_button_id=V8WAZ44NT942C)

*In più, a marzo il progetto si è ingrandito con un sito indipendente e noprofit di informazione cyber, [GuerrediRete.it](https://www.guerredirete.it/). Qui spieghiamo il [progetto](https://www.guerredirete.it/il-progetto/). Qui [l’editoriale](https://www.guerredirete.it/perche-e-il-momento-di-fare-e-informare/) di lancio del sito.*

**In questo numero:
- Ultime dalla Muskeide: ora Twitter sospende alcuni giornalisti
- Deepfakes e app di AI
- Il report Facebook sull’industria della sorveglianza
- Cosa chiedono i tech workers
- FTX, Binance e inverno criptovalutario
- E altro**

Prima di iniziare due parole. Questa newsletter va in vacanza per il periodo delle feste natalizie. E dalla prossima settimana anche il sito [Guerre di Rete](https://www.guerredirete.it/). È stato un anno intenso, perché ricordo che [a marzo il progetto della newsletter](https://guerredirete.substack.com/p/guerre-di-rete-oggi-nasce-il-sito) che leggete qua si è ingrandito in un sito di informazione. Oggi Guerre di Rete raccoglie alcuni dei migliori giornalisti in Italia su temi digitali e allarga in varie direzioni i temi trattati in newsletter. Quello che è partito come un progetto individuale molto intenso, cui dedico tante ore nel mio tempo libero, è diventato un progetto collettivo. È stato un grande lavoro (fatto gratuitamente e per passione da chi l’ha coordinato tranne ovviamente per chi scrive gli articoli, come avevamo spiegato qua nella pagina sul [progetto](https://www.guerredirete.it/il-progetto/) e nell’[editoriale](https://www.guerredirete.it/perche-e-il-momento-di-fare-e-informare/); qui invece trovate la pagina per [sostenere](https://www.guerredirete.it/sostienici/) il sito).

E oltre ai giornalisti che hanno scritto sul sito, vorrei ringraziare in modo particolare il gruppo di coordinamento del progetto, che ha contribuito in modo decisivo e silenzioso, e senza alcun interesse in visibilità o altro: Giovanni Mellini, Gerardo Di Giacomo, Patrizio Tufarolo, Federico Scalco, cui recentemente si è aggiunta anche Sonia Montegiove. Un gruppo fantastico in primo luogo di amici e poi di seri professionisti senza i quali l’idea del sito e la sua realizzazione non sarebbero mai partite.
E ancora un grazie ai primi sostenitori del sito (e a quelli che si sono aggiunti dopo).

Last but not least, un grazie a tutti gli oltre 11mila iscritti di questa newsletter, a chi ha donato, anche recentemente, a chi mi ha scritto segnalazioni, saluti, incoraggiamenti e altro. E grazie anche ai giornalisti che la citano o riprendono. Siete tutti parte di Guerre di Rete, che sta diventando sempre più una entità reticolare basata sulla passione per l’informazione e i temi digitali.
Nel 2023 ci saranno novità e un po’ di riordino in un progetto articolato e atipico cresciuto in modo spontaneo. Nel frattempo vi auguro splendide vacanze e tanto riposo.

**ULTIME SULLA MUSKEIDE***"Spero che anche i miei peggiori critici rimangano su Twitter, perché questo è il significato di libertà di parola" - Elon Musk, aprile 2022*

**Twitter sospende molti giornalisti, ma in alcuni casi non è chiaro perché**
In quello che alcuni hanno già ribattezzato il “[Massacro di Giovedì Notte](https://en.wikipedia.org/wiki/Thursday_Night_Massacre_%28Twitter%29)” (espressione a mio parere eccessivamente drammatica per quello che appare più come un poema eroicomico, con l’eroe Musk impegnato in una battaglia sempre più lunatica e surreale), in settimana Twitter ha sospeso gli account di una mezza dozzina di giornalisti di spicco.

Tra gli account sospesi figurano Ryan Mac del New York Times, Drew Harwell del Washington Post, Aaron Rupar, un giornalista indipendente, Donie O'Sullivan della CNN, Matt Binder di Mashable, Tony Webster, un giornalista indipendente, Micah Lee di The Intercept e il giornalista politico Keith Olbermann (ma ce ne sono altri). Non è chiaro cosa abbiano in comune le sospensioni. Il loro profilo Twitter dice solo Account Sospeso per violazione delle regole.

Il provvedimento è arrivato il giorno dopo che Twitter ha sospeso più di 25 account che seguivano gli aerei di agenzie governative, miliardari e persone di alto profilo, tra cui quello di Musk. Molti di questi account erano gestiti da Jack Sweeney, uno studente universitario che aveva usato Twitter per pubblicare aggiornamenti sulla posizione dell'aereo privato di Musk utilizzando informazioni disponibili pubblicamente, [scrive](https://www.nytimes.com/2022/12/15/technology/twitter-suspends-journalist-accounts-elon-musk.html) il NYT.
Il mese scorso Musk aveva dichiarato che avrebbe permesso all'account che tracciava il suo aereo privato di rimanere su Twitter, pur affermando che si trattava di una minaccia alla sua sicurezza. Ma negli ultimi giorni, ufficialmente a seguito di un incidente con un presunto stalker che avrebbe assalito l’auto su cui viaggiava il figlio di Musk, il magnate avrebbe [cambiato](https://mashable.com/article/twitter-suspends-journalists-elon) idea.

La questione però è che diversi dei giornalisti sospesi, oltre a scrivere proprio di Twitter o del suo Ceo in modo critico, sostengono di non aver violato alcuna regola, nemmeno quella sul doxxing, cioè sulla pubblicazione di informazioni personali su qualcuno. È quanto ha dichiarato ad esempio Binder, il giornalista di Mashable, che dice di essere stato critico nei confronti di Musk, ma di non aver violato nessuna delle policy di Twitter.

Nel caso di Donie O'Sullivan (CNN) il suo ultimo tweet era la pubblicazione del rapporto della polizia di Los Angeles in risposta alle domande sull'affermazio...