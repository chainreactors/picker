---
title: La sfida della protezione dei dati: le minacce alla sicurezza informatica
url: https://www.securityinfo.it/2023/01/23/la-sfida-della-protezione-dei-dati-le-minacce-alla-sicurezza-informatica/?utm_source=rss&utm_medium=rss&utm_campaign=la-sfida-della-protezione-dei-dati-le-minacce-alla-sicurezza-informatica
source: Securityinfo.it
date: 2023-01-24
fetch_date: 2025-10-04T04:40:24.038630
---

# La sfida della protezione dei dati: le minacce alla sicurezza informatica

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## La sfida della protezione dei dati: le minacce alla sicurezza informatica

Gen 23, 2023  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [News](https://www.securityinfo.it/category/news/), [Ransomware](https://www.securityinfo.it/category/minacce-2/ransomware/), [RSS](https://www.securityinfo.it/category/rss/), [Scenario](https://www.securityinfo.it/category/approfondimenti/scenario/), [Scenario](https://www.securityinfo.it/category/news/scenario-news/)
 [0](https://www.securityinfo.it/2023/01/23/la-sfida-della-protezione-dei-dati-le-minacce-alla-sicurezza-informatica/#respond)

---

Andrea Lambiase, Chief Digital & Innovation Officer, ed Elena Cannone, Data Protection Officer di Axitea hanno analizzato in un documento **il rapporto tra le minacce alla sicurezza informatica e la protezione dei dati.**

La relazione annuale del Garante per la protezione dei dati personali **evidenzia per il 2021 un aumento del 50% delle violazioni dei dati personali** rispetto all’anno precedente.

Il 2021 è stato un anno difficile per la sicurezza informatica e la protezione dei dati personali, ma le aziende impegnate nella sicurezza informatica **prevedono un ulteriore aumento delle violazioni dei dati** a causa di attacchi basati sull’IA e vulnerabilità legate al lavoro ibrido.

Per proteggere i dati in modo efficace è necessario considerare questi sforzi come **una forma di protezione del patrimonio economico e culturale aziendale**, implementando non solo tecnologie adeguate ma anche una gestione e integrazione efficace delle piattaforme di sicurezza informatica.

## L’importanza del fattore umano

La relazione del Garante ha evidenziato come **l’errore umano sia la principale vulnerabilità** sfruttata dagli attori malintenzionati.

Le violazioni hanno interessato **sia il settore pubblico** (comuni, scuole, strutture sanitarie) **sia quello privato** (piccole e medie imprese, professionisti e grandi società del settore telecomunicazioni, energia, banca e servizi).

La criminalità informatica si è dedicata principalmente alla **diffusione di malware di tipo ransomware**, che ha compromesso la disponibilità dei dati e, in alcuni casi, anche la riservatezza delle informazioni.

Il Garante ha sottolineato l’importanza di **investire in sicurezza e di adottare misure di difesa** contro i ransomware per proteggere i dati personali.

La prevenzione rimane l’opzione più efficace per contrastare gli hacker. Utilizzando **tecnologie di threat intelligence e logiche di deception**, è possibile spingere i criminali in aree di osservazione e controllo e studiarne i movimenti.

Questi interventi **riguardano tutti i sistemi utilizzati dalle aziende, dai più piccoli ai più grandi**, come il controllo delle email, i device, i servizi di crittografia e cifratura dei dati e i sistemi di Data Loss Prevention e VPN.

Ci sono però limiti di budget e divergenze nelle priorità aziendali che spesso **non consentono alle aziende di dotarsi di strumenti di prevenzione evoluti**.

![](https://www.securityinfo.it/wp-content/uploads/2023/01/pexels-cottonbro-studio-5474285-scaled.jpg)

## Agire tempestivamente

In questi casi, è importante **essere pronti ad agire tempestivamente e rivolgersi a un team di esperti** di assistenza che, attraverso best practices consolidate e tecnologie innovative, possono immediatamente prendere in carico la situazione di crisi.

**Pagare gli autori dei ransomware può non essere risolutivo** e spesso comporta la cessione delle informazioni al mercato nero.

Dal rapporto emerge che **il rischio di diffusione di dati preziosi rimane alto** se non si intraprende un approccio di security by design a livello di business e di mentalità aziendale.

La gestione dei dati è continuamente soggetta a cambiamenti normativi e di settore, che richiedono **uno sforzo costante di adattamento e conformità**.

**Il Garante per la protezione dei dati personali ha avviato una collaborazione con l’Agenzia per la cybersicurezza nazionale** per scambiare informazioni e buone pratiche di sicurezza cibernetica.

Questa stretta collaborazione conferma che **non si può garantire la cyber security senza la protezione dei dati e viceversa.**

La cyber security del futuro deve **integrare servizi di sicurezza per gestire il rischio e servizi avanzati di consulenza per governare le informazioni** e adeguarsi alle normative privacy in continua evoluzione.

Condividi l'articolo

* [Tweet](https://twitter.com/share)

---

* [Axitea](https://www.securityinfo.it/tag/axitea/), [Data protection](https://www.securityinfo.it/tag/data-protection/), [Garante per la protezione dei dati personali](https://www.securityinfo.it/tag/garante-per-la-protezione-dei-dati-personali/), [Ransomware](https://www.securityinfo.it/tag/ransomware/)

[Attacco a T-Mobile: compromessi i dati di milioni di clienti](https://www.securityinfo.it/2023/01/24/t-mobile-data-breach/)
[Attacchi alle aziende, le previsioni di Kaspersky](https://www.securityinfo.it/2023/01/23/attacchi-alle-aziende-le-previsioni-di-kaspersky/)

---

![](https://secure.gravatar.com/avatar/9ba6108fae91c2be66a7ef45ac2db49a?s=90&d=mm&r=g)

##### [Dario Orlandi](https://www.securityinfo.it/author/dario-orlandi/)

##### Articoli correlati

* [![RedHat vittima di un breach: sottratti oltre 500 GB di dati](https://www.securityinfo.it/wp-content/uploads/2025/10/Gemini_Generated_Image_t7m3xlt7m3xlt7m3-120x85.png)](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/ "RedHat vittima di un breach: sottratti oltre 500 GB di dati")

  [RedHat vittima di un breach: sottratti...](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/ "Permanent link to RedHat vittima di un breach: sottratti oltre 500 GB di dati")

  Ott 0...