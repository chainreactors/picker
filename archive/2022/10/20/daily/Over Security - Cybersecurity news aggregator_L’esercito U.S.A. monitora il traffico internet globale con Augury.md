---
title: L’esercito U.S.A. monitora il traffico internet globale con Augury
url: https://www.securityinfo.it/2022/10/09/augury-esercito-americano-dati-navigazione/?utm_source=rss&utm_medium=rss&utm_campaign=augury-esercito-americano-dati-navigazione
source: Over Security - Cybersecurity news aggregator
date: 2022-10-20
fetch_date: 2025-10-03T20:24:26.144040
---

# L’esercito U.S.A. monitora il traffico internet globale con Augury

Aggiornamenti recenti Ottobre 1st, 2025 2:22 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Il 60% dei firewall non supera i controlli di conformità: la ricerca di FireMon](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)
* [CERT-AGID 20–26 settembre: phishing, malware e PEC compromesse](https://www.securityinfo.it/2025/09/29/cert-agid-20-26-settembre-phishing-malware-e-pec-compromesse/)
* [Nuova variante del malware XCSSET prende di mira gli sviluppatori Xcode su macOS](https://www.securityinfo.it/2025/09/26/nuova-variante-del-malware-xcsset-prende-di-mira-gli-sviluppatori-xcode-su-macos/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## L’esercito U.S.A. monitora il traffico internet globale con Augury

Ott 09, 2022  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Gestione dati](https://www.securityinfo.it/category/news/gestione-dati-news/), [News](https://www.securityinfo.it/category/news/)
 [0](https://www.securityinfo.it/2022/10/09/augury-esercito-americano-dati-navigazione/#respond)

---

L’esercito degli Stati Uniti ha acquistato un tool in grado di monitorare il 90% del traffico internet globale. A dirlo è [Motherboard](https://www.vice.com/en/article/y3pnkw/us-military-bought-mass-monitoring-augury-team-cymru-browsing-email-data), che ha avuto accesso a una serie di documenti esclusivi. **Augury**, questo il nome della piattaforma, **permette di accedere a dati sensibili degli utenti e alla cronologia del browser**. Il tool è stato sviluppato da Team Cymru, un’agenzia di sicurezza informatica, e si occupa di raccogliere dati riguardanti il traffico internet per rivenderli come servizio a pagamento.

**Team Cymru ottiene i dati in maniera controversa** e ne fa un business. Fonti vicine al governo confermano che viene usato dalla Marina, dai militari e dal ramo Cyber Command del Dipartimento di Difesa, ma non sono gli unici. Queste branche dell’esercito **hanno accesso a un gran numero di informazioni sensibili provenienti da tutto il mondo** e sono quindi in grado di monitorare l’uso globale di internet.

## Augury raccoglie dati sensibili di navigazione

**Augury può accedere a diversi tipi di dato**: tra questi ci sono dati relativi alle email, ai desktop remoti e a vari protocolli di file sharing. I pacchetti raccolti dalla piattaforma **offrono informazioni molto dettagliate sull’attività di rete**; questi pacchetti sono il fulcro degli scambi su internet, e contengono le informazioni più importanti per identificare gli utenti.

Tra i dati a cui si ha accesso ci sono anche quelli legati alla navigazione, come **gli URL visitati e i cookie salvati**, considerati informazioni sensibili ed efficaci per il tracking. In più occasioni l’NSA, l’Agenzia per la Sicurezza Nazionale, ha sfruttato i cookie per individuare i target dei cyber attacchi.

**Augury fornisce anche dati sul flusso del traffico internet globale e sul suo volume**; ciò include anche le informazioni su quali server stanno comunicando tra loro. Questo dato può essere usato per seguire il traffico dentro le reti private e mostrare da quale server si sta connettendo un utente, o anche per identificare il tipo di infrastruttura che un’organizzazione sta usando.

![Augury](https://www.securityinfo.it/wp-content/uploads/2022/09/earth-geefe1a8a3_1280.jpg)

Il senatore dell’Oregon Ron Wyden ha confermato l’uso del tool anche da parte dell’NCIS, l’agenzia della Marina che si occupa di casi criminali e investigativi. L’acquisto, però, non sarebbe stato autorizzato dal governo. Di conseguenza, **il presunto accesso ai dati degli utenti non è stato legalizzato**.

Non è chiaro quali rami del Dipartimento di Difesa abbiano accesso ai dati sensibili grazie ad Augury. L’esercito, pur non avendo ancora confermato l’acquisto del tool, ha affermato di **usare i dati sul traffico internet solo per operazioni di controspionaggio**.

Non è la prima volta che l’esercito degli Stati Uniti acquista dati di navigazione degli utenti. Nel 2020 Motherboard ha individuato un’app di preghiera per musulmana che **raccoglieva e vendeva dati sulla localizzazione dei suoi utenti a un broker chiamato X-Mode**. Questo broker aveva, tra gli altri clienti, anche l’esercito americano. Nel corso dell’indagine era emerso che il Comando per le Operazioni Speciali aveva acquistato **Locate X, un tool di sorveglianza che raccoglieva informazioni sulla posizione** da diverse applicazioni.

Il Dipartimento di Difesa non ha mai risposto pubblicamente alle richieste di chiarezza del senatore Wyden. Lo scorso agosto la camera dei rappresentanti ha approvato alcune modifiche che **obbligano il Dipartimento di Difesa a divulgare qualsiasi acquisto di dati sensibili di navigazione**.

Condividi l'articolo

* [Tweet](https://twitter.com/share)

---

* [Augury](https://www.securityinfo.it/tag/augury/), [controspionaggio](https://www.securityinfo.it/tag/controspionaggio/), [cybersecurity](https://www.securityinfo.it/tag/cybersecurity/), [dati sensibili](https://www.securityinfo.it/tag/dati-sensibili/), [team cymru](https://www.securityinfo.it/tag/team-cymru/), [traffico internet](https://www.securityinfo.it/tag/traffico-internet/), [USA](https://www.securityinfo.it/tag/usa/)

[Russia e Ucraina, l'evoluzione della cyberguerra](https://www.securityinfo.it/2022/10/10/russia-ucraina-cyberguerra-evoluzione/)
[Microsoft aggiorna i fix per le zero-day di Exchange Server](https://www.securityinfo.it/2022/10/08/microsoft-fix-zero-day-exchange-server/)

---

![](https://secure.gravatar.com/avatar/25fb9b2d4cf1cb03debb642c725b4309?s=90&d=mm&r=g)

##### [Marina Londei](https://www.securityinfo.it/author/marina-londei/)

##### Articoli correlati

* [![Ondata di attacchi brute-force contro le VPN Fortinet, poi FortiManager](https://www.securityinfo.it/wp-content/uploads/2025/08/FortinetVPN13-ago-2025CG-120x85.png)](https://www.securityinfo.it/2025/08/12/ondata-di-attacchi-brute-force-contro-le-vpn-fortinet-poi-fortimanager/ "Ondata di attacchi brute-force contro le VPN Fortinet, poi FortiManager")

  [Ondata di attacchi brute-force contro...](https://www.securityinfo.it/2025/08/12/ondata-di-attacchi-brute-force-contro-le-vpn-fortinet-poi-fortimanager/ "Permanent link to Ondata di attacchi brute-force contro le VPN Fortinet, poi FortiManager")

  Ago 12, 2025  [0](https://www.securityinfo.it/2025/08/12/ondata-di-attacchi-brute-force-contro-le-vpn-fortinet-poi-fortimanager/#respond)
* [![SonicWall: Akira ...