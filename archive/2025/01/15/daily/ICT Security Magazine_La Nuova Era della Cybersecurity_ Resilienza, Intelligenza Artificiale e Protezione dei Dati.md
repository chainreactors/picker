---
title: La Nuova Era della Cybersecurity: Resilienza, Intelligenza Artificiale e Protezione dei Dati
url: https://www.ictsecuritymagazine.com/articoli/cybersecurity-resilienza-ai/
source: ICT Security Magazine
date: 2025-01-15
fetch_date: 2025-10-06T20:13:45.596394
---

# La Nuova Era della Cybersecurity: Resilienza, Intelligenza Artificiale e Protezione dei Dati

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![cybersecurity vito volpini opentext cybersecurity](https://www.ictsecuritymagazine.com/wp-content/uploads/vito-volpini-opentext-forum-ict-security.jpg)

# La Nuova Era della Cybersecurity: Resilienza, Intelligenza Artificiale e Protezione dei Dati

A cura di:[Pierpaolo Ali](#molongui-disabled-link)  Ore 14 Gennaio 202514 Gennaio 2025

La sicurezza informatica rappresenta un asse portante per la sostenibilità e l’innovazione delle imprese nell’economia contemporanea: è quanto emerso dall’intervento *“Cyber Resiliency and Artificial Intelligence for a Secure Future”* tenuto da Pierpaolo Ali (Director Southern Europe, OpenText Cybersecurity) e Vito Volpini (Security Solution Architect, OpenText Cybersecurity) durante il [Forum ICT Security 2024](https://www.ictsecuritymagazine.com/eventi/forumictsecurity2024#tab-1).

L’intervento ha evidenziato come l’assenza di solide infrastrutture informatiche non solo rischi di compromettere la crescita aziendale ma possa mettere a repentaglio la stessa sopravvivenza delle organizzazioni, limitando la loro capacità di operare in modo affidabile e sicuro.

In tale prospettiva la cybersecurity va intesa come un fattore abilitante per il business, in quanto necessaria a garantire la sicurezza delle transazioni, la protezione dei dati e la crescita economica complessiva.

Guarda il l’intervento completo:

## Data Economy e Platform Economy

Pierpaolo Ali ha esordito ricordando come il 2024 sia stato aperto dalla Settimana della Privacy, iniziativa che mette in luce l’importanza cruciale dei dati personali e aziendali in un’economia sempre più fondata sulle informazioni.

La privacy non integra solo un requisito regolamentare, rappresentando un asset strategico nel contesto dell’attuale *data economy* in cui i dati e le applicazioni sono il fondamento di nuovi modelli di business. La transizione dalla *data economy* alla *platform economy* è già evidente nella nostra quotidianità: che si tratti di sport, intrattenimento, servizi di ristorazione o pianificazione di viaggi, la centralità delle piattaforme digitali è ormai un dato di fatto.

Ali ha richiamato una ricerca del Politecnico che mostra come la capitalizzazione delle principali aziende sia cambiata radicalmente negli ultimi vent’anni, con l’unica eccezione di Microsoft, che ha saputo mostrare particolari capacità di innovazione e adattamento.

Nel 2023 il termine *“Platform”* ha registrato quasi 6 miliardi di ricerche su Google, seguito da *“Innovation”* (con 2 miliardi di ricerche) e *“Agile”* (circa 500.000). Questi dati indicano chiaramente l’interesse crescente verso le piattaforme digitali e i temi dell’innovazione, divenuti elementi imprescindibili nel contesto economico contemporaneo.

## Cybersecurity: l’Intelligenza Artificiale come Forza Disruptive

L’intelligenza artificiale (AI) si va imponendo come una delle tecnologie più influenti e trasformative del nostro tempo. L’esempio di ChatGPT, che ha raggiunto un milione di utenti in soli cinque giorni dal suo rilascio (rispetto ai 10 mesi impiegati da Facebook e ai 24 di Twitter), dimostra che l’AI sta già ridefinendo il nostro modo di vivere, lavorare e concepire la tecnologia.

*“L’84% dei dirigenti ritiene che l’AI possa migliorare significativamente l’esperienza del cliente”* ha affermato Ali, evidenziando inoltre che le previsioni economiche relative all’AI indicano un impatto di circa 4.5 trilioni di dollari sul PIL globale, con una crescente domanda di figure professionali altamente specializzate in questo settore.

L’AI non si limita a migliorare l’efficienza operativa, offrendo anche potenzialità rivoluzionarie in ambito scientifico: l’estensione dell’aspettativa di vita fino a 120 anni e il contributo nella lotta al cambiamento climatico rappresentano solo alcune delle “promesse” di questa tecnologia.

Tuttavia – come ogni tecnologia potente – l’AI presenta anche rischi significativi, tanto da essere classificata tra le principali minacce del 2024, subito dopo i disastri ambientali.

Al riguardo è diventato fondamentale il concetto di *reality protection*, poiché la capacità dell’AI di generare contenuti sempre più indistinguibili dalla realtà aumenta esponenzialmente i rischi di disinformazione, facilitando la possibilità di condurre attacchi informatici sofisticati.

#### L’Evoluzione delle Minacce e la Risposta Strategica

Oggi l’aumento esponenziale degli attacchi informatici e dei *data breach* richiedono una *security posture* sempre più attenta e proattiva.

A fronte della crescente complessità delle minacce, anche la carenza di competenze specialistiche rappresenta una criticità fondamentale: diventa perciò essenziale adottare un approccio improntato alla *security by design* in tutti i processi aziendali, collaborando con partner tecnologici capaci di offrire soluzioni integrate di sicurezza e *governance*.

OpenText si pone come partner strategico delle imprese garantendo la protezione delle loro risorse, applicazioni e dati ovunque essi si trovino, attraverso un approccio *zero trust* supportato da una gestione avanzata della sicurezza che è in grado di salvaguardare anche la *supply chain*.

*“Senza sicurezza non c’è crescita” –* ha ricordato Pierpaolo Ali – *“perché la sicurezza è ciò che consente la libertà di operare ...