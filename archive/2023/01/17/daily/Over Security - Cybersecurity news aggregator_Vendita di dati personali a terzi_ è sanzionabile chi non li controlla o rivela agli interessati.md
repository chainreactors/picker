---
title: Vendita di dati personali a terzi: è sanzionabile chi non li controlla o rivela agli interessati
url: https://www.cybersecurity360.it/legal/privacy-dati-personali/vendita-di-dati-personali-a-terzi-e-sanzionabile-chi-non-li-controlla-o-rivela-agli-interessati/
source: Over Security - Cybersecurity news aggregator
date: 2023-01-17
fetch_date: 2025-10-04T04:04:02.677321
---

# Vendita di dati personali a terzi: è sanzionabile chi non li controlla o rivela agli interessati

[Vai al contenuto principale](#main-content)
[Vai al footer](#footer-content)

![logo](data:image/png;base64...)![logo](https://cdnd360.it/networkdigital360/nd360-neg.svg)

[I NOSTRI SERVIZI](https://www.cybersecurity360.it/about-network)

Menu

[![Vai alla homepage di CyberSecurity](data:image/png;base64...)![Vai alla homepage di CyberSecurity](https://dnewpydm90vfx.cloudfront.net/wp-content/uploads/2024/03/cybersecurity_logo-768x55.png)](https://www.cybersecurity360.it)

## Vendita di dati personali a terzi: è sanzionabile chi non li controlla o rivela agli interessati

* [Cybersecurity Nazionale](https://www.cybersecurity360.it/cybersecurity-nazionale/)
* Malware e attacchi
  + [Malware e attacchi](https://www.cybersecurity360.it/nuove-minacce/)
  + [Ransomware](https://www.cybersecurity360.it/nuove-minacce/ransomware/)
* Norme e adeguamenti
  + [Norme e adeguamenti](https://www.cybersecurity360.it/legal/)
  + [Privacy e Dati personali](https://www.cybersecurity360.it/legal/privacy-dati-personali/)
* [Soluzioni aziendali](https://www.cybersecurity360.it/soluzioni-aziendali/)
* [Cultura cyber](https://www.cybersecurity360.it/cultura-cyber/)
* [News, attualità e analisi Cyber sicurezza e privacy](https://www.cybersecurity360.it/news/)
* [Corsi cybersecurity](https://www.cybersecurity360.it/corsi-cybersecurity/)
* [Chi siamo](https://www.cybersecurity360.it/about/)

* [![Vai alla homepage di CyberSecurity](data:image/png;base64...)![Vai alla homepage di CyberSecurity](https://dnewpydm90vfx.cloudfront.net/wp-content/uploads/2024/03/cybersecurity_neg_logo-768x55.png)](https://www.cybersecurity360.it)
* Seguici
* + [twitter](https://twitter.com/Cybersec360)
  + [linkedin](https://www.linkedin.com/company/cybersecurity360/)
  + [Newsletter](https://www.cybersecurity360.it/newsletter-signin/)
  + [Rss Feed](#rssModal)
  + [Chi siamo](https://www.cybersecurity360.it/about)
* AREA PREMIUM
* [Whitepaper](https://www.cybersecurity360.it/whitepaper/)
* [Eventi](https://www.cybersecurity360.it/eventi/)
* [Webinar](https://www.cybersecurity360.it/webinar/)
* CANALI
* [Cybersecurity nazionale](https://www.cybersecurity360.it/cybersecurity-nazionale/)
* [Malware e attacchi](https://www.cybersecurity360.it/nuove-minacce/)
* + [Ransomware](https://www.cybersecurity360.it/nuove-minacce/ransomware/)* [Norme e adeguamenti](https://www.cybersecurity360.it/legal/)
  * + [Privacy e Dati personali](https://www.cybersecurity360.it/legal/privacy-dati-personali/)* [Soluzioni aziendali](https://www.cybersecurity360.it/soluzioni-aziendali/)
    * [Cultura cyber](https://www.cybersecurity360.it/cultura-cyber/)
    * [L'esperto risponde](https://www.cybersecurity360.it/esperto-risponde/)
    * [News, attualità e analisi Cyber sicurezza e privacy](https://www.cybersecurity360.it/news/)
    * [Corsi cybersecurity](https://www.cybersecurity360.it/corsi-cybersecurity/)
    * [Chi siamo](https://www.cybersecurity360.it/about/)

[Cybersecurity nazionale](https://www.cybersecurity360.it/cybersecurity-nazionale/)
[Malware e attacchi](https://www.cybersecurity360.it/nuove-minacce/)
[Norme e adeguamenti](https://www.cybersecurity360.it/legal/)
[Soluzioni aziendali](https://www.cybersecurity360.it/soluzioni-aziendali/)
[Cultura cyber](https://www.cybersecurity360.it/cultura-cyber/)
[L'esperto risponde](https://www.cybersecurity360.it/esperto-risponde/)
[News, attualità e analisi Cyber sicurezza e privacy](https://www.cybersecurity360.it/news/)
[Corsi cybersecurity](https://www.cybersecurity360.it/corsi-cybersecurity/)
[Chi siamo](https://www.cybersecurity360.it/about/)

GDPR E ACCOUNTABILITY

# Vendita di dati personali a terzi: è sanzionabile chi non li controlla o rivela agli interessati

* [Home](https://www.cybersecurity360.it)
* [Norme e adeguamenti](https://www.cybersecurity360.it/legal/)
* [Privacy e Dati personali](https://www.cybersecurity360.it/legal/privacy-dati-personali/)

La Corte di giustizia UE ha emesso una decisione che obbliga i titolari del trattamento dei dati a identificare le entità a cui hanno venduto i dati personali quando richiesto dagli interessati. Non avere il controllo di questo processo o non rivelare tali informazioni è sanzionabile

Pubblicato il 16 Gen 2023

[Andrea Michinelli](https://www.cybersecurity360.it/giornalista/andrea-michinelli/)

Avvocato, FIP (IAPP), ISO/IEC 27001 e 42001, Of counsel 42 Law Firm

![Vendita di dati personali a terzi](data:image/png;base64...)![Vendita di dati personali a terzi](https://dnewpydm90vfx.cloudfront.net/wp-content/uploads/2023/01/Vendita-dati-personali-a-terzi.jpg)

Il [**principio di accountability**](https://www.cybersecurity360.it/legal/privacy-dati-personali/gdpr-e-accountability-ecco-come-costruire-e-governare-un-sistema-di-gestione-privacy/) del GDPR impone che i titolari tengano traccia non solo dei propri flussi interni di dati personali, ma anche di quelli all’esterno, verso terzi. Non avere il controllo di questo processo – o non voler rivelare queste informazioni – è **sanzionabile**, come accaduto con recente sentenza della Corte di Giustizia UE (causa C-154/21, RW vs. Österreichische Post, [sentenza del 12 gennaio 2023](https://eur-lex.europa.eu/legal-content/IT/TXT/HTML/?uri=CELEX:62021CJ0154&from=it)).

Non vi è stata sanzione diretta solo perché la CGUE ha rinviato al giudice nazionale la determinazione successiva.

Tuttavia, la Corte ha finalmente **chiarito un dubbio interpretativo che da tempo attanagliava l’art. 15 GDPR**, sulla **granularità** dell’accesso alle operazioni di comunicazioni dei dati, centro di un combinato disposto di più articoli del GDPR.

Come vedremo di seguito, si tratta di una pronuncia dirimente sia per l’approdo interpretativo (alcuni dubbi non erano stati chiaramente risolti nemmeno dalle autorità di controllo) che per i risvolti implementativi e di compliance interna. Rafforzando la necessità di una migliore e completa **data governance**, di un tracciamento puntuale del ciclo di vita dei dati che dovrebbe appartenere a ogni titolare.

Indice degli argomenti

* [Il caso: dati degli elenchi telefonici comunicati per fini di marketing](#Il_caso_dati_degli_elenchi_telefonici_comunicati_per_fini_di_marketing)
* [Il diritto di accesso: il costrutto normativo](#Il_diritto_di_accesso_il_costrutto_normativo)
* [Come va collocato e interpretato il diritto di accesso](#Come_va_collocato_e_interpretato_il_diritto_di_accesso)
* [Il supporto integrativo delle linee guida EDPB e WP29](#Il_supporto_integrativo_delle_linee_guida_EDPB_e_WP29)
* [I risvolti implementativi](#I_risvolti_implementativi)

## **Il caso: dati degli elenchi telefonici comunicati per fini di marketing**

Il caso è arrivato alla Corte in forza di un rinvio incidentale, autrice la Corte suprema austriaca. Per ottenere un chiarimento interpretativo da parte del massimo giudice dell’Unione. In sostanza, si trattava di un’azione giudiziaria di un cittadino austriaco contro **uno dei principali servizi postali austriaci** (Österreichische Post).

Tale servizio pubblicava altresì **elenchi telefonici e comunicava i relativi dati personali pure a terzi, per fini di marketing**. Il cittadino, nonostante vari tentativi, non ha mai ricevuto l’indicazione puntuale di quali terzi avessero ricevuto, per tali fini, i suoi dati personali. Ed ecco così il procedimento, arrivato fino alla CGUE.

Nella sua difesa il servizio postale pare abbia più volte fatto riferimento **a un mancato obbligo di fornire i dettagli specifici sui terzi che hanno ricevuto i dati**, potendo indicarli genericamente, per categorie. Pertanto avrebbe rispettato la trasparenza nella misura richiesta dalla normativa, senza alcuna violazione.

## **Il diritto di accesso: il costrutto normativo**

L’abbiamo menzionato, il quesito riguardava l’art. 15 GDPR, il c.d. **diritto di accesso**. Si collega all’estrinsecazione dei **principi sul trattamento**, quanto **a liceità, correttezza e trasparenza, oltre che all’accountability**, innestati dall’art. 5 GDPR.

...