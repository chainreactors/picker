---
title: Sintesi dei principali attacchi informatici sugli endpoint, sulle identità e negli ambienti cloud rilevati fino a oggi nell’anno 2022
url: https://www.ictsecuritymagazine.com/articoli/sintesi-dei-principali-attacchi-informatici-sugli-endpoint-sulle-identita-e-negli-ambienti-cloud-rilevati-fino-a-oggi-nellanno-2022/
source: ICT Security Magazine
date: 2022-11-09
fetch_date: 2025-10-03T22:11:03.510409
---

# Sintesi dei principali attacchi informatici sugli endpoint, sulle identità e negli ambienti cloud rilevati fino a oggi nell’anno 2022

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/ransomware-recap.jpg)

# Sintesi dei principali attacchi informatici sugli endpoint, sulle identità e negli ambienti cloud rilevati fino a oggi nell’anno 2022

A cura di:[Marco Rottigni](#molongui-disabled-link)  Ore 8 Novembre 2022

Le aziende crescono e sviluppano nuovo business, ma si moltiplicano anche le possibilità di essere presi di mira dagli hacker. In questo articolo si analizzeranno alcuni dei più pericolosi attacchi informatici rilevati nei primi tre trimestri del 2022 anche perché comprenderne le cause e gli impatti consente alle aziende di rafforzare le proprie difese per il futuro.

### Attacchi basati sugli endpoint

Negli ultimi due decenni gli attacchi agli endpoint si sono evoluti, dai virus informatici alle sofisticate campagne di Ransomware-as-a-Service (RaaS) anche su larga scala, consentendo anche ai criminali informatici con scarsa preparazione di poter trarre profitto.

I ransomware hanno attaccato diverse infrastrutture critiche delle imprese, tra cui:

* **Bernalillo County** – Nel gennaio 2022, la zona più popolosa del Nuovo Messico ha subito un attacco che ha colpito molti dei sistemi e servizi governativi, costringendo i funzionari a chiudere al pubblico la maggior parte degli edifici.
* **Denso** – A febbraio, Denso, azienda che fornisce componenti automobilistici a Toyota, Honda, Mercedes-Benz, Volvo, Fiat, General Motors e Ford, ha rilevato un accesso non autorizzato alla rete. L’attacco è stato rivendicato dal gruppo Pandora, che ha minacciato di divulgare 1,4 terabyte di trattative commerciali dell’azienda.
* **Trenitalia Gruppo Ferrovie dello Stato Italiano** – A marzo un cryptolocker ha attaccato Trenitalia, e per un’intera giornata le biglietterie e i self service sono stati bloccati in via emergenziale causando disagi ai viaggiatori che volevano acquistare biglietti ferroviari.
* **Governo del Costa Rica** – In aprile, gruppo Conti ha chiesto un riscatto da 20 milioni di dollari al governo del Costa Rica, bloccandone i servizi governativi, il ministero delle Finanze del Paese e i settori dell’importazione e dell’esportazione.
* **Spice Jet** – A maggio, la seconda compagnia aerea indiana, SpiceJet, ha subito un attacco ransomware che ha provocato ritardi a cascata nei voli, bloccando molti passeggeri sia negli aeroporti che all’interno degli aerei.
* **Entrust** – A giugno, la società di sicurezza e dei pagamenti digitali Entrust ha confermato che le proprie reti erano state violate, destando immediata preoccupazione nelle società che utilizzano tale software per l’autenticazione.
* **Knauf** – A luglio, il gruppo Black Basta ha rivendicato la responsabilità di un attacco informatico a Knauf, la multinazionale nei materiali per l’edilizia, costringendo l’azienda a interrompere le operazioni commerciali e i processi di consegna.
* **Campagna Zeppelin** – In agosto, FBI e CIS hanno condiviso gli indicatori noti di compromissione, nonché le tattiche, le tecniche e le procedure del malware Zeppelin, che funziona come RaaS ed è stato utilizzato contro istituti di istruzione, vendor tecnologici e organizzazioni del settore sanitario.
* **Campagna Vice Society** – A settembre, FBI e CISA hanno pubblicato un avviso congiunto che mette in guardia sugli attacchi ransomware verso il settore Education da parte di Vice Society, in concomitanza con l’inizio dell’anno accademico 2022-2023.

### Attacchi basati sulle identità

Con il lavoro in remoto, l’adozione diffusa dell’IoT e l’enorme numero di identità digitali create anche per una singola organizzazione, la superficie di attacco continua ad ampliarsi, rendendo le aziende vulnerabili allo sfruttamento dell’identità da parte di cyber criminali.

### Attacchi ad Active Directory – Cisco

Active Directory (AD) funziona memorizzando le informazioni sugli oggetti di una rete in una gerarchia logica per rendere le informazioni facilmente reperibili da amministratori e utenti. Purtroppo, i cybercriminali sfruttano l’infrastruttura di AD soprattutto quando manca la protezione delle identità. Ad esempio, a fine 2021, sono state rilevate infezioni di BazarLoader, Cobalt Strike e del ransomware Conti per effettuare la ricognizione della rete al fine di rilevare utenti e computer, condivisioni di file e altro ancora.

La violazione di Cisco avvenuta nel maggio 2022 ha sfruttato le credenziali legittime dei dipendenti sincronizzate nel browser, insieme a una combinazione di attacchi di phishing vocale e tecniche MFA per ottenere l’accesso VPN alla rete bersaglio.

### Attacchi alle piattaforme di gestione dell’identità: Okta e Lapsus$

A marzo, il gruppo criminale Lapsus$ ha pubblicato quantità sostanziali di codice sorgente dei prodotti Bing e Cortana di Microsoft insieme a screenshot del loro controllo su un account di *“super-admin”* di Okta, causando gravi problemi nella gestione delle identità compromesse e la reimpostazione delle password. Okta è una popolare piattaforma di gestione delle identità utilizzata da migliaia di imprese che consente agli utenti di accedere a più servizi e applicazioni attraverso un’unica interfaccia di login.

Poiché il ransomware e altre strategie di attacco prendono di mira Active Directory on-premises e Azure AD in cloud per l’ac...