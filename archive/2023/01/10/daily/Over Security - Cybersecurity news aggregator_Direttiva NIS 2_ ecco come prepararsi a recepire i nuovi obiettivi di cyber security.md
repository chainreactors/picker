---
title: Direttiva NIS 2: ecco come prepararsi a recepire i nuovi obiettivi di cyber security
url: https://www.cybersecurity360.it/cybersecurity-nazionale/direttiva-nis-2-ecco-come-prepararsi-a-recepire-i-nuovi-obiettivi-di-cyber-security/
source: Over Security - Cybersecurity news aggregator
date: 2023-01-10
fetch_date: 2025-10-04T03:27:20.099480
---

# Direttiva NIS 2: ecco come prepararsi a recepire i nuovi obiettivi di cyber security

[Vai al contenuto principale](#main-content)
[Vai al footer](#footer-content)

![logo](data:image/png;base64...)![logo](https://cdnd360.it/networkdigital360/nd360-neg.svg)

[I NOSTRI SERVIZI](https://www.cybersecurity360.it/about-network)

Menu

[![Vai alla homepage di CyberSecurity](data:image/png;base64...)![Vai alla homepage di CyberSecurity](https://dnewpydm90vfx.cloudfront.net/wp-content/uploads/2024/03/cybersecurity_logo-768x55.png)](https://www.cybersecurity360.it)

## Direttiva NIS 2: ecco come prepararsi a recepire i nuovi obiettivi di cyber security

* [Cybersecurity Nazionale](https://www.cybersecurity360.it/cybersecurity-nazionale/)
* Malware e attacchi
  + [Malware e attacchi](https://www.cybersecurity360.it/nuove-minacce/)
  + [Ransomware](https://www.cybersecurity360.it/nuove-minacce/ransomware/)
* Norme e adeguamenti
  + [Norme e adeguamenti](https://www.cybersecurity360.it/legal/)
  + [Privacy e Dati personali](https://www.cybersecurity360.it/legal/privacy-dati-personali/)
* [Soluzioni aziendali](https://www.cybersecurity360.it/soluzioni-aziendali/)
* [Cultura cyber](https://www.cybersecurity360.it/cultura-cyber/)
* [News, attualità e analisi Cyber sicurezza e privacy](https://www.cybersecurity360.it/news/)
* [Corsi cybersecurity](https://www.cybersecurity360.it/corsi-cybersecurity/)
* [Chi siamo](https://www.cybersecurity360.it/about/)

* [![Vai alla homepage di CyberSecurity](data:image/png;base64...)![Vai alla homepage di CyberSecurity](https://dnewpydm90vfx.cloudfront.net/wp-content/uploads/2024/03/cybersecurity_neg_logo-768x55.png)](https://www.cybersecurity360.it)
* Seguici
* + [twitter](https://twitter.com/Cybersec360)
  + [linkedin](https://www.linkedin.com/company/cybersecurity360/)
  + [Newsletter](https://www.cybersecurity360.it/newsletter-signin/)
  + [Rss Feed](#rssModal)
  + [Chi siamo](https://www.cybersecurity360.it/about)
* AREA PREMIUM
* [Whitepaper](https://www.cybersecurity360.it/whitepaper/)
* [Eventi](https://www.cybersecurity360.it/eventi/)
* [Webinar](https://www.cybersecurity360.it/webinar/)
* CANALI
* [Cybersecurity nazionale](https://www.cybersecurity360.it/cybersecurity-nazionale/)
* [Malware e attacchi](https://www.cybersecurity360.it/nuove-minacce/)
* + [Ransomware](https://www.cybersecurity360.it/nuove-minacce/ransomware/)* [Norme e adeguamenti](https://www.cybersecurity360.it/legal/)
  * + [Privacy e Dati personali](https://www.cybersecurity360.it/legal/privacy-dati-personali/)* [Soluzioni aziendali](https://www.cybersecurity360.it/soluzioni-aziendali/)
    * [Cultura cyber](https://www.cybersecurity360.it/cultura-cyber/)
    * [L'esperto risponde](https://www.cybersecurity360.it/esperto-risponde/)
    * [News, attualità e analisi Cyber sicurezza e privacy](https://www.cybersecurity360.it/news/)
    * [Corsi cybersecurity](https://www.cybersecurity360.it/corsi-cybersecurity/)
    * [Chi siamo](https://www.cybersecurity360.it/about/)

[Cybersecurity nazionale](https://www.cybersecurity360.it/cybersecurity-nazionale/)
[Malware e attacchi](https://www.cybersecurity360.it/nuove-minacce/)
[Norme e adeguamenti](https://www.cybersecurity360.it/legal/)
[Soluzioni aziendali](https://www.cybersecurity360.it/soluzioni-aziendali/)
[Cultura cyber](https://www.cybersecurity360.it/cultura-cyber/)
[L'esperto risponde](https://www.cybersecurity360.it/esperto-risponde/)
[News, attualità e analisi Cyber sicurezza e privacy](https://www.cybersecurity360.it/news/)
[Corsi cybersecurity](https://www.cybersecurity360.it/corsi-cybersecurity/)
[Chi siamo](https://www.cybersecurity360.it/about/)

GUIDA NORMATIVA

# Direttiva NIS 2: ecco come prepararsi a recepire i nuovi obiettivi di cyber security

* [Home](https://www.cybersecurity360.it)
* [Cybersecurity nazionale](https://www.cybersecurity360.it/cybersecurity-nazionale/)

La pubblicazione della Direttiva NIS 2, lo scorso 27 dicembre 2022, si pone come ulteriore passo lungo l’iter di consolidamento, diffusione e rafforzamento degli obiettivi di cyber security precedentemente fissati e attuati dall’UE attraverso la Direttiva NIS. Ecco tutto quello che c’è da sapere

Pubblicato il 09 Gen 2023

[Francesco Cerciello](https://www.cybersecurity360.it/giornalista/francesco-cerciello/)

Avvocato presso Gianni & Origoni

![Direttiva NIS 2: ecco come prepararsi a recepire i nuovi obiettivi di cyber security](data:image/png;base64...)![Direttiva NIS 2: ecco come prepararsi a recepire i nuovi obiettivi di cyber security](https://dnewpydm90vfx.cloudfront.net/wp-content/uploads/2023/01/Direttiva-NIS-2.jpg)

La **Direttiva (UE) 2022/2555**, più conosciuta come “**Direttiva NIS 2**”, [pubblicata lo scorso dicembre nella Gazzetta ufficiale dell’Unione Europea](https://eur-lex.europa.eu/legal-content/IT/TXT/PDF/?uri=OJ:L:2022:333:FULL&from=IT), entrerà in vigore il 17 gennaio 2023. Da quel momento in poi, **gli Stati membri dell’Unione europea avranno a disposizione 21 mesi per adottare e pubblicare i relativi atti nazionali di recepimento**.

Allo stesso tempo, **i soggetti pubblici e privati interessati saranno chiamati a preparare e allineare la loro organizzazione e i loro processi ai nuovi obblighi di sicurezza**.

La Direttiva NIS 2, in realtà, prende forma e sostanza dalla Direttiva (UE) 2016/1148 (di seguito “**Direttiva NIS**”), recepita in Italia attraverso il D.lgs. n. 65/2018, la quale può essere considerata come il primo atto della strategia legislativa europea in materia di cyber security.

Essa fissa – almeno fino alla sua abrogazione, che avverrà il 18 ottobre 2024 – specifici obiettivi in questo settore, i quali, però, avrebbero dovuto tradursi nell’adozione coordinata da parte degli Stati membri di misure tecniche e organizzative adeguate per il rafforzamento dei livelli di sicurezza dei sistemi informativi e delle reti, nonché nel **miglioramento della gestione degli incidenti cyber**.

Questi piani, seppur coerenti sulla carta, hanno mostrato nel corso del tempo notevoli limiti, dovuti principalmente alla **repentina digitalizzazione dei processi di un numero sempre maggiore di società** (sensibilmente accelerata anche dalla crisi pandemica) e alla **conseguente accresciuta esposizione agli attacchi cibernetici** anche di nuovi operatori economici, divenuti particolarmente strategici per la sicurezza nazionale dell’Unione europea a seguito del mutato quadro socioeconomico.

Pertanto, pur ereditandone gran parte degli obiettivi, la Direttiva NIS 2 introduce, inter alia, **misure più stringenti e specifiche in termini di cyber risk management**, di **segnalazione e condivisione delle informazioni relative agli incidenti di sicurezza**, rivolgendosi anche a un novero di settori e di soggetti ben più ampio rispetto a quello previsto, fino ad oggi, dall’originaria Direttiva NIS.

> [AAA cyber resilienza cercasi. Così le aziende possono resistere e crescere](https://www.cybersecurity360.it/outlook/aaa-cyber-resilienza-cercasi-cosi-le-aziende-possono-resistere-e-crescere/)

Indice degli argomenti

* [La necessità di una nuova Direttiva: dalla NIS alla NIS 2](#La_necessita_di_una_nuova_Direttiva_dalla_NIS_alla_NIS_2)
* [L’ambito di applicazione della Direttiva NIS 2](#Lambito_di_applicazione_della_Direttiva_NIS_2)
* [I principali adempimenti della Direttiva NIS 2](#I_principali_adempimenti_della_Direttiva_NIS_2)
* [Come prepararsi all’entrata in vigore della Direttiva NIS 2](#Come_prepararsi_allentrata_in_vigore_della_Direttiva_NIS_2)

## **La necessità di una nuova Direttiva: dalla NIS alla NIS 2**

A distanza di più di quattro anni e mezzo dal recepimento in Italia (2018) e oltre sei anni dalla pubblicazione nella Gazzetta ufficiale dell’Unione europea (2016), pur risultando evidente il valore che l’originaria Direttiva NIS ha avuto nell’innalzare il livello di sensibilità degli Stati membri sul tema della cyber security, non si possono sottacere anche i numerosi limiti che questa normativa ha espresso in fase attuativa, non solo a causa dei recenti eventi che hanno mutato repe...