---
title: Gli attacchi DDoS sono in aumento nell’area EMEA
url: https://www.securityinfo.it/2024/07/01/gli-attacchi-ddos-sono-in-aumento-nellarea-emea/
source: Over Security - Cybersecurity news aggregator
date: 2024-07-02
fetch_date: 2025-10-06T17:49:05.683145
---

# Gli attacchi DDoS sono in aumento nell’area EMEA

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Gli attacchi DDoS sono in aumento nell’area EMEA

Lug 01, 2024  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/news/attachi/), [Campagne malware](https://www.securityinfo.it/category/approfondimenti/campagne-malware/), [News](https://www.securityinfo.it/category/news/)
 [0](https://www.securityinfo.it/2024/07/01/gli-attacchi-ddos-sono-in-aumento-nellarea-emea/#respond)

---

Gli attacchi **DDoS** sono in aumento in tutto il mondo, ma il **trend è particolarmente marcato nell’area EMEA** dove questo tipo di attacchi sta crescendo a un tasso molto più rapido rispetto ad altre zone.

Secondo l’ultimo [rapporto di ricerca di Akamai](https://www.akamai.com/it/resources/state-of-the-internet/2024-emea-ddos-report), **più di un terzo di tutti gli attacchi DDoS a livello globale si verifica nell’area EMEA**, e l’aumento è costante dal 2019. Regno Unito (26%), Arabia Saudita (22,3%) e Germania (9,1%) sono i tre Paesi con il maggior numero di attacchi subiti.

![DDoS EMEA](https://www.securityinfo.it/wp-content/uploads/2024/07/communication-4871245_1920.jpg)

Pixabay

Il segmento verticale con il numero più alto di attacchi DDoS di livello 3 e 4 (rete e trasporto) è il **settore finanziario**, mentre per gli attacchi di livello 7 (applicativo) il più colpito è il settore del commercio, il quale conta il 30% di tutti gli attacchi sferrati nell’area EMEA.

“***Gli attacchi DDoS a livello di applicazione, come gli attacchi HTTP flood, sono più frequenti nel settore del commercio** probabilmente per i potenziali notevoli ricavi che questi attacchi offrono ai criminali*” spiegano i ricercatori di Akamai. Questi tipi di DDoS possono avere conseguenze importanti per le organizzazioni commerciali perché in grado di **rendere inaccessibile un negozio online o disabilitare i sistemi di prenotazione**, portando a una significativa perdita di entrate.

Non è solo il numero degli attacchi DDoS ad aumentare, ma anche la quantità di vettori usati per sferrare gli attacchi; tra i più comuni ci sono il DNS Flood, l’UDP Fragment e l’NTP Reflection.

Dall’inizio del 2019, **gli attacchi sono diventati anche più lunghi**: DDoS prolungati ostacolano la produttività e la capacità delle imprese di preservare la continuità operativa. La maggiore durata e l’uso di diversi vettori d’attacco sono due strategie efficaci per i criminali, in quanto gli consentono di esaurire meglio le risorse prese di mira.

## Il nuovo obiettivo dei DDoS è il DNS

Akamai evidenzia che tra tutti i tipi di attacchi DDoS, i più diffusi sono quelli sferrati **contro il DNS**, a causa dell’**impatto che il traffico dannoso ha su questo servizio fondamentale.** “*Un attacco DNS riuscito ha il potenziale per distruggere letteralmente la presenza di un’azienda su Internet*” si legge nel report.

Nel dettaglio, gli attacchi **NXDOMAIN**, conosciuti anche come attacchi di sottodominio pseudocasuale o DNS Water Torture, **inondano l’infrastruttura DNS con richieste di domini inesistenti**. L’elaborazione di una richiesta di dominio inesistente è un’attività complessa che richiede molte operazioni ed esaurisce la capacità di risposta dei sistemi.

Akamai ha rilevato molti attacchi brevi di questo tipo. In genere, in una prima fase vengono usati per sondare l’infrastruttura DNS dell’obiettivo, per poi tornare e sferrare un attacco in piena regola. Stando ai risultati di un’indagine condotta dai 50 principali clienti finanziari della compagnia, **questo tipo di richieste ha costituito quasi il 60% del traffico Internet** a marzo 2024.

Oltre agli attacchi di DNS Flood, l’altro gruppo diffuso di minacce è costituito dagli attacchi di amplificazione DNS che includono attacchi di riflessione e spoofing degli indirizzi IP creati dai cybercriminali per inviare un gran numero di richieste DNS e paralizzare le risorse dei sistemi.

Non è solo l’impatto sui servizi a spingere i criminali a prendere di mira il DNS: gli attacchi di questo tipo sono **facili da eseguire**, perché la maggior parte del traffico usa il protocollo UDP che permette di falsificare gli indirizzi IP.

![](https://www.securityinfo.it/wp-content/uploads/2024/07/network-3524352_1920.jpg)

Pixabay

## Gli attacchi DDoS prendono di mira l’EMEA

Secondo i ricercatori di Akamai, gli attacchi DDoS sono aumentati in EMEA principalmente per le **attuali tensioni geopolitiche** che hanno portato alla diffusione di attività criminali sostenute dai governi e all’hacktivismo in risposta alle guerre; oltre a ciò, bisogna considerare le **elezioni in Europa** e altri imminenti eventi importanti che sono di particolare interesse per gli attaccanti. Gli attacchi DDoS, **efficaci e a basso costo**, sono il mezzo perfetto per colpire le organizzazioni politiche e le infrastrutture critiche dei Paesi.

Akamai riporta che gruppi di hacktivisti come **Anonymous Sudan**, **Noname057(16)** e **Killnet** sono diventati i nomi più diffusi nel mondo del cybercrimine dopo l’invasione dell’Ucraina da parte della Russia.

Killnet è stato il primo gruppo a emergere e a partire da ottobre 2021 ha iniziato a offrire **servizi DDoS-for-hire.** La gang ha attaccato agenzie governative, aziende sanitarie, società di media e altre organizzazioni considerate dal gruppo alleati dell’Ucraina.

NoName057(16), considerato anch’esso un gruppo filorusso, sta ampiamente usando gli **attacchi DDoS basati su HTTP** e Anonymous Sudan ha iniziato a sferrare attacchi DDoS dall’inizio del 2023 contro entità situate in Danimarca, Svezia, Stati Uniti e altri Paesi.

A giugno 2023 molti gruppi criminali, tra i quali ReVIL, Killnet e Anonymous Sudan, hanno cominciato a colpire infrastrutture bancarie critiche sfruttando...