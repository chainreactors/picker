---
title: Weekly Threats N. 13 2023
url: https://www.ts-way.com/it/weekly-threats/2023/03/31/weekly-threats-n-13-2023/
source: Over Security - Cybersecurity news aggregator
date: 2023-04-01
fetch_date: 2025-10-04T11:23:37.412157
---

# Weekly Threats N. 13 2023

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 13 2023

31 Marzo 2023

Condividi

![](https://www.ts-way.com/wp-content/uploads/Ryugu-Tamatori-Hime-no-su-Recovering-the-Stolen-Jewel-from-the-Palace-of-the-Dragon_estratto_preview-350x97.jpeg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi:**

* 3CXDesktopApp: individuata campagna attiva rivolta ai clienti di 3CX
* State-sponsored: tracciati tool inediti e nuove attività associati ad APT asiatici e filorussi
* Vulnerabilità: sfruttati bug per distribuire spyware e ransomware

La settimana appena conclusa è stata caratterizzata da attacchi di tipo supply chain parte di una campagna attiva rivolta ai clienti dell’applicazione 3CXDesktopApp di 3CX dietro la quale si sospetta ci sia l’APT nordcoreano **Lazarus Group**. Nello specifico, gli endpoint con l’app in questione installata hanno ricevuto un aggiornamento automatico malevolo – firmato da 3CX e scaricato dai loro server – che ha portato all’installazione di un malware denominato **ICONIC** e un infostealer soprannominato **ICONICSTEALER**. Al momento sono stati individuati installer malevoli sia per Windows che macOS.

Rimanendo nel **panorama state-sponsored**, sono stati tracciati tool inediti e nuove attività associati ad avversari asiatici e filorussi. Per quanto riguarda la Corea del Nord, è stato identificato come **APT43** un gruppo, riconducibile all’Reconnaissance General Bureau (RGB), che dal 2018 ha preso di mira entità governative, accademiche e think tank in Europa, USA, Giappone e Corea del Sud. Sempre finanziato da Pyongyang, invece, **ScarCruft** ha aggiornato il malware custom **RokRAT** per colpire dispositivi Android. Quanto all’India, l’APT di Nuova Delhi **Bitter** ha condotto un’operazione di spionaggio rivolta contro realtà cinesi che si occupano di energia nucleare e, in alcuni casi, individui ed enti del mondo accademico specializzati nel settore. Spostandoci in Cina, alcuni analisti hanno scoperto una nuova famiglia malware per Linux chiamata **Mélofée** che è stata associata a gruppi state-sponsored cinesi, in particolare al cluster **Axiom**. A quest’ultimo è stato collegato anche un avversario denominato **RedGolf** a cui appartiene un’infrastruttura operativa associata alla backdoor **KEYPLUG** utilizzata almeno dal 2021 al 2023. Inoltre, altri esperti hanno analizzato una campagna di spionaggio dell’avversario di Pechino **Mustang Panda** – tuttora attiva – che ha mietuto oltre 200 vittime in tutto il mondo. Infine, l’APT **Winter Vivern** – presumibilmente di matrice filorussa – ha sfruttato la **CVE-2022-27926** di Zimbra Collaboration per ottenere l’accesso alle e-mail di organizzazioni militari, governative e diplomatiche europee allineate con le posizioni della NATO e coinvolte nel conflitto russo-ucraino.

Concludiamo con alcune notizie provenienti dal **versante vulnerabilità**. Il TAG di Google ha rilevato due campagne distinte altamente mirate basate sullo sfruttamento di **exploit n-day e 0-day contro dispositivi Android e iOS**. La prima ha previsto l’utilizzo di exploit chain per Android e iOS che sono state consegnate tramite link bit[.]ly inviati via SMS a utenti situati in Italia, Malesia e Kazakistan. La seconda, invece, ha portato alla distribuzione di una suite spyware per Android attraverso exploit consegnati tramite one-time link inviati sempre via SMS a dispositivi situati negli Emirati Arabi Uniti (EAU). Da ultimo, avversari hanno abusato della **CVE-2022-47986** presente in IBM Aspera Faspex per distribuire ransomware. Nei mesi precedenti, tale falla critica era già stata abusata per veicolare **IceFire** e **Buhti**.

[post\_tags]

---

[APT43](https://www.ts-way.com/it/risorse/tag/apt43/)
[Axiom](https://www.ts-way.com/it/risorse/tag/axiom-it/)
[BITTER](https://www.ts-way.com/it/risorse/tag/bitter-it/)
[Buhti](https://www.ts-way.com/it/risorse/tag/buhti/)
[CVE-2022-27926](https://www.ts-way.com/it/risorse/tag/cve-2022-27926/)
[CVE-2022-47986](https://www.ts-way.com/it/risorse/tag/cve-2022-47986/)
[IceFire](https://www.ts-way.com/it/risorse/tag/icefire/)
[ICONIC](https://www.ts-way.com/it/risorse/tag/iconic/)
[ICONICSTEALER](https://www.ts-way.com/it/risorse/tag/iconicstealer/)
[KEYPLUG](https://www.ts-way.com/it/risorse/tag/keyplug/)
[Lazarus Group](https://www.ts-way.com/it/risorse/tag/lazarus-group/)
[Mélofée](https://www.ts-way.com/it/risorse/tag/melofee/)
[Mustang Panda](https://www.ts-way.com/it/risorse/tag/mustang-panda/)
[RokRat](https://www.ts-way.com/it/risorse/tag/rokrat/)
[ScarCruft](https://www.ts-way.com/it/risorse/tag/scarcruft-it/)
[Winter Vivern](https://www.ts-way.com/it/risorse/tag/winter-vivern/)

### **Contenuti correlati**

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg)

![data breach Jaguar Land Rover TS-Way cover](https://www.ts-way.com/wp-content/uploads/weekk43-385x240.jpg) 15 September 2025

### [Update sulle violazioni Salesforce, data breach impattano Plex e Jaguar Land Rover, operazioni russe e cinesi](https://www.ts-way.com/it/risorse/2025/09/15/update-sulle-violazioni-salesforce-data-breach-impattano-plex-e-jaguar-land-rover-operazioni-russe-e-cinesi/)

![spionaggio cina TS-Way cover](https://www.ts-way.com/wp-content/uploads/Image-2-385x240.jpg) 01 September 2025

### [Attacchi a target italiani, operazioni cinesi di spionaggio globale, notificati nuovi data breach](https://www.ts-way.com/it/risorse/2025/09/01/attacchi-a-target-italiani-operazioni-cinesi-di-spionaggio-globale-notificati-nuovi-data-breach/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.