---
title: Guerre di Rete - Starlink e i negoziati
url: https://guerredirete.substack.com/p/guerre-di-rete-starlink-e-i-negoziati
source: Over Security - Cybersecurity news aggregator
date: 2025-02-24
fetch_date: 2025-10-06T20:37:19.713051
---

# Guerre di Rete - Starlink e i negoziati

[![Guerre di Rete](https://substackcdn.com/image/fetch/$s_!JKxa!,w_80,h_80,c_fill,f_auto,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F9c3cbe9e-1c39-4535-99d8-940270e03588_1010x1010.png)](/)

# [Guerre di Rete](/)

IscrivitiAccedi

# Guerre di Rete - Starlink e i negoziati

### E poi alla ricerca di informazioni sul caso Paragon. E poi AI Summit. Meta.

[![Avatar di Carola Frediani](https://substackcdn.com/image/fetch/$s_!tOoV!,w_36,h_36,c_fill,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F9403bb00-3959-45dc-afb5-ac7994d708b8_750x741.jpeg)](https://substack.com/%40guerredirete)

[Carola Frediani](https://substack.com/%40guerredirete)

feb 23, 2025

31

[1](https://guerredirete.substack.com/p/guerre-di-rete-starlink-e-i-negoziati/comments)3

Condividi

[![](https://substackcdn.com/image/fetch/$s_!DKEC!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2Fe2d92440-ddf0-4e07-baad-6a58d9ba3508_1024x768.jpeg)](https://substackcdn.com/image/fetch/%24s_%21DKEC%21%2Cf_auto%2Cq_auto%3Agood%2Cfl_progressive%3Asteep/https%3A//substack-post-media.s3.amazonaws.com/public/images/e2d92440-ddf0-4e07-baad-6a58d9ba3508_1024x768.jpeg)

Wladimir e Vitali Klitschko con terminali Starlink - Credits: https://commons.wikimedia.org/wiki/File:Wladimir\_and\_Vitali\_Klitschko\_with\_a\_Starlink\_user\_terminal.jpg

**Guerre di Rete - una newsletter di notizie cyber
di Carola Frediani
N.201 - 23 febbraio 2025**

---

***ANNUNCI E** **NOVITA**’: dal 2025 abbiamo creato anche una sottosezione della newsletter, Articoli di Guerre di Rete, che lancia gli articoli pubblicati sul sito (in genere uno a settimana). **Per iscriversi alla sezione bisogna prima essere iscritti alla newsletter Guerre di Rete (col bottone qua sotto)**.*

Iscriviti

***L’iscrizione alla newsletter non iscrive automaticamente alla sezione Articoli,** perché non vogliamo caricare gli iscritti di email non volute. **Dunque se volete iscrivervi ANCHE alla sezione Articoli dovete andare sul vostro profilo Substack** (in alto a destra), cliccare su Settings o Impostazioni, andare sulle newsletter cui siete iscritti, cliccare su Guerre di Rete e attivare le notifiche anche per la sezione Articoli.*

***Cosa è e come funziona la newsletter Guerre di Rete**
Specie per i nuovi, ricordo che questa newsletter (che oggi conta **più di 14mila iscritti** - ma molti più lettori, essendo pubblicata anche online) è gratuita e del tutto indipendente, non ha mai accettato sponsor o pubblicità, e viene fatta nel mio tempo libero. Se vi piace potete contribuire inoltrandola a possibili interessati, o promuovendola sui social. Molti lettori sono diventati sostenitori facendo una [donazione.](https://www.paypal.com/donate/?hosted_button_id=V8WAZ44NT942C)*

[Dona alla newsletter](https://www.paypal.com/donate/?hosted_button_id=V8WAZ44NT942C)

***Il progetto Guerre di Rete**
In più, il progetto si è ingrandito con un sito indipendente e noprofit di informazione cyber, [GuerrediRete.it](https://www.guerredirete.it/). Qui spieghiamo il [progetto](https://www.guerredirete.it/il-progetto/). Qui [l’editoriale](https://www.guerredirete.it/perche-e-il-momento-di-fare-e-informare/) di lancio del sito
Qui una **[lista con link dei nostri progetti](https://linktr.ee/guerredirete)** per avere un colpo d’occhio di quello che facciamo.

→ **Nel 2024** **si è aggiunta [Digital Conflicts](https://conflicts.digital/), una newsletter bimensile in inglese (fatta da me e Andrea Signorelli),** che per ora sarà principalmente una trasposizione della newsletter italiana, con alcune aggiunte e modifiche pensate per un pubblico internazionale (e con particolare attenzione all’Europa).
[Qui leggete il primo numero.](https://conflicts.digital/p/the-baltic-gps-interference?r=ej8xd&utm_campaign=post&utm_medium=web&showWelcome=true&fbclid=IwAR0Zqh9tDnczLbK_qVI0iJBuscHAvaDxK15Kt6o43NjLKfHU65HKJYrmp3I)
[Qui per iscriversi.](https://conflicts.digital/).

[Qui invece potete scaricare gratis](https://www.guerredirete.it/generazione-ai-ecco-il-nostro-ebook/) **il primo ebook di Guerre di Rete** che si intitola **Generazione AI** ed è dedicato agli ultimi sviluppi dell’intelligenza artificiale (uscito a settembre 2023).*

*Qui potete scaricare gratis il secondo ebook pubblicato,**[Il fronte cyber.](https://www.guerredirete.it/il-fronte-cyber-ecco-il-nostro-ebook/)***

---

**In questo numero:**

* **Starlink come merce di scambio nei negoziati?**
* **Paragon: se nessuno sa nulla, bisogna (ri)partire dalle vittime**
* **L’altra faccia dell’AI Summit di Parigi**
* **Come Zuckerberg ha seguito le orme di X**

  ---

**UCRAINA, SATELLITI, USA
Starlink come merce di scambio nei negoziati?**

I negoziatori statunitensi che stanno trattando con Kiev le condizioni per la pace, e in particolare l’accesso alle risorse minerarie e naturali del Paese, avrebbero prospettato l’eventualità di **tagliare l'accesso dell’Ucraina al sistema internet satellitare Starlink** in caso di mancato accordo.

Così [scrive](https://www.reuters.com/business/us-could-cut-ukraines-access-starlink-internet-services-over-minerals-say-2025-02-22/) Reuters dopo aver consultato tre fonti a conoscenza della trattativa. In particolare, la possibilità di continuare o meno a usare Starlink, di proprietà di SpaceX e quindi di Elon Musk, sarebbe stata sollevata durante le discussioni tra funzionari statunitensi e ucraini dopo che il presidente Zelensky aveva rifiutato una proposta iniziale del segretario al Tesoro statunitense Scott Bessent; e poi ancora durante gli incontri tra Keith Kellogg, l'inviato speciale degli Stati Uniti per l'Ucraina, e lo stesso Zelensky. Il quale finora **ha respinto le richieste dell'amministrazione Usa di ricevere 500 miliardi di dollari in ricchezze minerarie** dall'Ucraina per ripagare Washington degli aiuti in tempo di guerra. Dopo la pubblicazione della notizia, Musk ha scritto su X che l'articolo era “falso” e che “Reuters sta mentendo”. L’agenzia giornalistica, dal suo canto, ha confermato il servizio.

SpaceX ha iniziato a fornire i terminali Starlink all'Ucraina poco dopo l'invasione russa, sostenendo le comunicazioni sul campo di battaglia. Da allora, tuttavia, Musk ha criticato sempre più apertamente l'Ucraina, [ricorda](https://kyivindependent.com/musk-denies-us-threat-to-cut-starlink-over-ukraine-minerals-deal/) lo stesso Kyiv Independent. E dal suo canto l’Ucraina si era [infuriata](https://www.nytimes.com/2023/09/08/world/europe/elon-musk-ukraine-starlink-drones.html) dopo aver **subito un’interruzione dell’accesso a Starlink in relazione a un attacco con droni** contro la flotta russa del Mar Nero nel 2022.

Non solo. Musk, che è a capo del Department of Government Efficiency (DOGE), l'organizzazione creata ad hoc con l’obiettivo dichiarato di “eliminare gli sprechi dal bilancio federale”, ha chiesto la chiusura dell'Agenzia statunitense per lo sviluppo internazionale **(USAID), un'organizzazione che tra le altre cose fornisce aiuti umanitari essenziali all'Ucraina.**

Inoltre proprio USAID negli ultimi quattro anni ha speso fino a 500.000 dollari e ha firmato contratti fino a un milione di dollari per i terminali Starlink di SpaceX, portandoli in Zimbabwe e in Sudafrica. **Ma la partnership più significativa è quella che ha visto USAID collaborare con SpaceX per l'invio gratuito di 5.000 terminali Starlink all'Ucraina**, per un valore di circa 3 milioni di dollari, dopo l’inizio della guerra nel 2022, [scriveva](https://www.forbes.com/sites/thomasbrewster/2025/02/03/usaid-and-musk-were-partners-via-spacex-starlink/) settimane fa Forbes.
Nel maggio 2024 **l'Ufficio dell'ispettorato generale di USAID aveva anche [annunciato](https://oig.usaid.gov/node/6814) l'avvio di una istruttoria** per capire come l'Ucraina avesse utilizzato i terminal...