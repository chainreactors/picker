---
title: Migrazione a Windows 11: le aziende devono affrontare molte sfide, ma qualsiasi ritardo è pericoloso
url: https://www.securityinfo.it/2025/08/29/migrazione-a-windows-11-le-aziende-devono-affrontare-molte-sfide-ma-qualsiasi-ritardo-e-pericoloso/
source: Over Security - Cybersecurity news aggregator
date: 2025-08-30
fetch_date: 2025-10-07T00:48:57.605294
---

# Migrazione a Windows 11: le aziende devono affrontare molte sfide, ma qualsiasi ritardo è pericoloso

Aggiornamenti recenti Ottobre 6th, 2025 5:03 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Impennata delle scansioni dei portali di login di Palo Alto Networks: +500%](https://www.securityinfo.it/2025/10/06/impennata-delle-scansioni-dei-portali-di-login-di-palo-alto-networks-500/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Migrazione a Windows 11: le aziende devono affrontare molte sfide, ma qualsiasi ritardo è pericoloso

Ago 29, 2025  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [In evidenza](https://www.securityinfo.it/category/in-evidenza/), [Mercato](https://www.securityinfo.it/category/approfondimenti/mercato/), [Mercato](https://www.securityinfo.it/category/news/mercato-news/), [Minacce](https://www.securityinfo.it/category/approfondimenti/minacce/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [RSS](https://www.securityinfo.it/category/rss/)
 [0](https://www.securityinfo.it/2025/08/29/migrazione-a-windows-11-le-aziende-devono-affrontare-molte-sfide-ma-qualsiasi-ritardo-e-pericoloso/#respond)

---

Il prossimo 14 ottobre **terminerà ufficialmente il supporto a Windows 10**, un cambiamento critico per le organizzazioni che devono prepararsi al passaggio a Windows 11 il prima possibile.

**Qualsiasi ritardo nella migrazione espone le aziende a rischi di cybersecurity gravissimi**, come riporta il white paper “[*Navigating the Shift: The Business Case for Upgrading to Windows 11*](https://eu.connect.panasonic.com/gb/en/whitepapers/navigating-shift-business-case-upgrading-windows-11)” di Panasonic TOUGHBOOK. Nel documento la compagnia esplora i rischi a cui sono esposte le organizzazioni, porta a galla i timori delle realtà coinvolte e rivela i costi e i problemi di compatibilità del software causati da programmi non supportati.

![Windows 11](https://www.securityinfo.it/wp-content/uploads/2025/08/TOUGHBOOK-.jpg)

Credits: Panasonic TOUGHBOOK

Secondo il report, la quasi totalità delle aziende intervistate (98%) è propensa a **investire nell’[Extended Security Update](https://www.securityinfo.it/2025/06/25/windows-10-ancora-un-anno-di-aggiornamenti-quasi-gratis/) (ESU)**per continuare a usare Windows 10 anche oltre la fine del supporto, se non riuscisse a passare alla versione 11 entro i tempi previsti.

**Il 94% delle organizzazioni segnala un rischio maggiore di attacchi ransomware e malware** se non riuscirà a effettuare la migrazione a Windows 11 o a investire in ESU; similmente, il 93% teme violazioni di dati sensibili, l’89% è allarmato per le ripercussioni sulla compliance, l’88% per l’impatto reputazionale e il 91% per l’assenza di patch contro le nuove minacce.

Le aziende temono anche i costi da affrontare: i due terzi degli intervistati prevedono di dover **affrontare costi più elevati**, con il 55% che li anticipa in forma di maggiori spese di sicurezza informatica. “*Con Microsoft che consiglia che un’azienda con 1.000 dispositivi dovrà affrontare una fattura ESU di circa 320.000  sterline nei tre anni in cui ESU è disponibile, il costo del ritardo è tangibile e immediato*” specifica Panasonic THOUGHBOOK.

Tra le spese da affrontare ci sono anche quelle di manutenzione (40%) e dell’hardware (38%):aAttualmente, **il 62% dei dispositivi e il 47% delle applicazioni aziendali non sono compatibili con Windows 11**, a meno di un aggiornamento hardware. I dati del report non sono confortanti: **in media, quasi 2 dispositivi su 3 dovranno essere sostituiti o aggiornati**.

Le sfide della migrazione sono legate anche alla perdita di produttività dovuta ai tempi di inattività, almeno per il 45% degli intervistati. Per questo motivo, il 75% delle imprese sta adottando un approccio graduale, mentre il 25% ritarda gli aggiornamenti del software in concomitanza con la sostituzione del dispositivo.

Infine, il 47% delle realtà coinvolte cita i problemi di compatibilità delle applicazioni e dei software come un’altra sfida critica per la migrazione.

![](https://www.securityinfo.it/wp-content/uploads/2025/06/security-4851428_1920.jpg)

## Migrare a Windows 11 supera i rischi causati dal ritardo del passaggio

Nonostante le sfide oggettive derivanti dalla migrazione, le organizzazioni si aspettano di **ottenere importanti vantaggi** in termini di sicurezza e protezione (44%), prestazioni e potenza di elaborazione (36%) e di avere un ecosistema di dispositivi a prova di futuro (36%). Grande fiducia anche nelle funzionalità di intelligenza artificiale come Microsoft Copilot o Bing AI (34%) e nella possibilità di implementare le funzionalità di Edge AI sul campo (29%).

“***Si sta chiudendo la finestra per consentire alle organizzazioni di effettuare una transizione ben pianificata, misurata ed economica a Windows 11 e iniziare a sfruttarne i vantaggi.** I rischi di costi, sicurezza e prestazioni dei ritardi sono in costante aumento con l’avvicinarsi della scadenza della fine del ciclo di vita, il che è particolarmente preoccupante nei settori critici che abbiamo esaminato, tra cui i servizi di emergenza, i servizi sul campo e le utility e le organizzazioni della difesa*” ha affermato **Chris Turner**, Head of Go-to-Market di Panasonic TOUGHBOOK Europe.

“*Le aziende che devono ancora intraprendere la migrazione a Windows 11 hanno bisogno di supporto per garantire che la loro distribuzione non sia affrettata e rischiosa. Panasonic TOUGHBOOK offre ai clienti un supporto completo per la transizione per garantire un’esperienza di migrazione senza interruzioni, mantenere la produttività ed eliminare l’incertezza dal processo. **Agendo ora, le aziende possono evitare di incorrere in costi e rischi oltre ottobre 2025***” ha concluso Turner.

Condividi l'articolo

* [Tweet](https://twitter.com/share)

---

* [Extended Security Update](https://www.securityinfo.it/tag/extended-security-update/), [fine supporto Windows 10](https://www.securityinfo.it/tag/fine-supporto-windows-10/), [migrazione](https://www.securityinfo.it/tag/migrazione/), [Panasonic TOUGHBOOK](htt...