---
title: CERT-AGID 5 – 11 luglio:  sei nuove campagne di phishing contro utenti SPID
url: https://www.securityinfo.it/2025/07/14/cert-agid-5-11-luglio-sei-campagne-phishing-utenti-spid/?utm_source=rss&utm_medium=rss&utm_campaign=cert-agid-5-11-luglio-sei-campagne-phishing-utenti-spid
source: Securityinfo.it
date: 2025-07-15
fetch_date: 2025-10-06T23:50:13.423267
---

# CERT-AGID 5 – 11 luglio:  sei nuove campagne di phishing contro utenti SPID

Aggiornamenti recenti Ottobre 6th, 2025 5:03 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Impennata delle scansioni dei portali di login di Palo Alto Networks: +500%](https://www.securityinfo.it/2025/10/06/impennata-delle-scansioni-dei-portali-di-login-di-palo-alto-networks-500/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 5 – 11 luglio: sei nuove campagne di phishing contro utenti SPID

Lug 14, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Gestione dati](https://www.securityinfo.it/category/news/gestione-dati-news/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Privacy](https://www.securityinfo.it/category/news/privacy-news/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/07/14/cert-agid-5-11-luglio-sei-campagne-phishing-utenti-spid/#respond)

---

Nel corso di questa settimana, il **CERT-AGID** ha individuato **83 campagne malevole** all’interno del panorama italiano.

Di queste, **48 erano mirate specificamente a obiettivi italiani**, mentre le restanti 35, seppur di natura più generica, hanno comunque avuto impatto sul nostro Paese.

Ai propri enti accreditati**, il CERT ha fornito 1091 indicatori di compromissione**.

### I temi della settimana

I temi sfruttati per veicolare le campagne **sono stati in totale 24**.

Il più ricorrente, come sempre, è stato **Banking**, utilizzato in dodici campagne malevole diffuse via email, SMS e PEC, con una netta prevalenza di casi legati al contesto italiano.

Tra queste si segnalano attività di phishing che **imitano comunicazioni da parte dell’istituto ING**, con l’obiettivo di sottrarre credenziali bancarie, e la diffusione di malware come Copybara, FormBook e Remcos.

Seguono le campagne a tema **Multe**, otto in totale e tutte circoscritte al contesto italiano, che riprendono il trend delle scorse settimane e che vedono l’invio di falsi avvisi di sanzioni stradali non pagate.

![](https://www.securityinfo.it/wp-content/uploads/2025/07/CERT-AGID-cover-1.png)

Nel corso di questa settimana, il CERT-AGID ha individuato 83 campagne malevole all’interno del panorama italiano e fornito 1091 indicatori di compromissione.

Gli attaccanti in questo caso simulano le **comunicazioni ufficiali da parte di PagoPA** e mirano a sottrarre i dati delle carte di pagamento.

Anche il tema **Ordine** è stato sfruttato in otto campagne, tutte generiche, che simulano comunicazioni relative a presunti ordini o spedizioni in attesa, distribuendo malware come VipKeylogger, FormBook, Avemaria, XWorm, MassLogger e DarkTortilla.

Il tema **Rinnovo** è comparso in sette campagne di phishing veicolate via email, tutte orientate al pubblico italiano: le email imitano brand come Aruba e Register, presentando finte notifiche di scadenza o rinnovo dei servizi; in alcuni casi, l’obiettivo è il furto delle credenziali SPID.

Il tema **Pagamenti** è stato utilizzato in sei campagne, sia generiche che italiane, che simulano notifiche di pagamenti sospesi o transazioni in uscita, finalizzate al furto di dati sensibili o alla distribuzione di malware come FormBook, AgentTesla, XWorm, SnakeKeylogger e Guloader.

Tra gli eventi di particolare rilievo segnaliamo **sei nuove campagne di phishing contro utenti SPID**, analoghe a una già analizzata dal CERT-AGID due settimane fa, che sfruttano indebitamente il nome e il logo di AgID utilizzando domini fraudolenti come ‘idspid[.]com’.

**Essi non sono riconducibili né al Sistema Pubblico di Identità Digitale né all’Agenzia**, e  l’obiettivo è di sottrarre credenziali SPID, copie di documenti d’identità e video registrati seguendo istruzioni per il riconoscimento.

È stata inoltre analizzata una campagna di phishing via email che tenta di **simulare indirizzi legittimi come mittente**.

Sul fronte delle vulnerabilità, è stato rilasciato un Proof-of-Concept pubblico per la CVE-2025-5777, denominata **CitrixBleed 2**, che aumenta il rischio di incidenti soprattutto a causa dei ritardi nell’applicazione delle patch.

Il CERT-AGID ha identificato **oltre 70 domini italiani potenzialmente vulnerabili**, tra cui Pubbliche Amministrazioni, banche e aziende private.

Infine, sono state rilevate diverse campagne di phishing che **sfruttano il nome di enti della Pubblica Amministrazione italiana**.

![](https://www.securityinfo.it/wp-content/uploads/2025/07/CERT-AGID-temi-1.png)

Fonte: CERT-AGID

Alcune rimandano a finte pagine di login del Fascicolo Sanitario Elettronico, utilizzando impropriamente i nomi del Ministero della Salute e del Ministero dell’Economia e delle Finanze, mentre altre sono rivolte agli utenti del Ministero dell’Interno, con un livello di sofisticazione crescente nelle tecniche di impersonificazione.

### Malware della settimana

Nel corso della settimana, il CERT-AGID ha individuato **15 famiglie di malware** che hanno interessato l’Italia.

Tra queste, **Copybara** è stata protagonista di sei campagne italiane a tema “Banking”, veicolate tramite SMS contenenti link a file APK malevoli.

**FormBook** è stato osservato in sei campagne complessive, di cui tre italiane legate ai temi “Ordine”, “Delivery” e “Pagamenti” e diffuse tramite email con allegati ZIP e RAR, e tre generiche a tema “Prezzi”, “Fattura” e “Banking”, veicolate con allegati XLAM, ZIP e RAR.

**VipKeylogger** è stato utilizzato in cinque campagne generiche legate agli argomenti “Ordine” e “Prezzi”, distribuite via email con file ZIP e RAR.

**XWorm** è comparso in cinque campagne generiche che hanno sfruttato i temi “Documenti”, “Deliv...