---
title: Valutazione Prestazioni BCMS e Business Continuity Plan
url: https://www.ictsecuritymagazine.com/articoli/bcms/
source: ICT Security Magazine
date: 2025-09-26
fetch_date: 2025-10-02T20:44:40.511332
---

# Valutazione Prestazioni BCMS e Business Continuity Plan

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica Digitale](https://www.ictsecuritymagazine.com/argomenti/geopolitica-digitale/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Business Continuity Plan BCP struttura ISO 22301 BCMS performance disaster recovery miglioramento continuo](https://www.ictsecuritymagazine.com/wp-content/uploads/untitled-design-6_9e5at8Vs.png)

# Valutazione Prestazioni BCMS e Business Continuity Plan

A cura di:[Federica Maria Rita Livelli](#molongui-disabled-link)  Ore 25 Settembre 202526 Settembre 2025

Questo secondo approfondimento della [serie](https://www.ictsecuritymagazine.com/articoli/la-bia/) dedicata alla *Business Continuity Management System* (BCMS) si concentra sulla valutazione delle prestazioni, il miglioramento continuo e la progettazione operativa dei *Business Continuity Plan* (BCP). Dopo aver esplorato la *Business Impact Analysis*, analizziamo ora come monitorare l’efficacia del BCMS secondo gli standard ISO 22301, implementare strategie di miglioramento e strutturare piani operativi robusti.

## Valutazione prestazioni BCMS secondo ISO 22301

In questa fase il professionista di *Business Continuity* verifica l’allineamento del BCMS ai requisiti di gestione e all’ISO 22301, oltre a valutare le prestazioni del BCMS e delle soluzioni di *Business Continuity* per fornire feedback e individuare azioni correttive necessarie.

Ciò impone di stabilire, monitorare, analizzare, valutare e aggiornare le metriche per valutare le prestazioni del BCMS a intervalli regolari, oltre a mantenere un processo di *audit* interno per garantire l’allineamento con le aspettative di gestione e dell’[ISO 22301](https://www.ictsecuritymagazine.com/articoli/come-cambia-lo-standard-internazionale-di-business-continuity-iso-22301/). Inoltre, è necessario relazionare lo Sponsor del programma e la *Leadership* organizzativa sulle prestazioni del BCMS, identificando e tracciando le azioni correttive basate sul feedback della *Leadership* e prepararsi a sviluppare o perfezionare azioni correttive per promuovere il miglioramento continuo.

## Miglioramento continuo del Business Continuity Management System

I professionisti della *Business Continuity* facilitano le attività per identificare le opportunità di miglioramento del BCMS, implementando un processo di gestione delle azioni correttive.

Tale processo può avvalersi di un registro/file/database, in base alle esigenze dell’organizzazione, per tracciare lo stato di avanzamento e il completamento delle azioni correttive, fornendo dettagli in termini di tipologia, descrizione, data di creazione, priorità, stato, date di inizio e conclusione, persona responsabile e note. Inoltre è necessario analizzare le cause principali di non conformità, per comprendere e risolvere problemi di prestazioni, evitando che si ripetano.

È necessario, altresì, redigere report periodici per aggiornare sullo stato delle azioni correttive in corso e su eventuali deviazioni rispetto alla pianificazione.

## Come progettare un Business Continuity Plan (BCP) – Esempio di struttura

Un formato suggerito per un BCP comprende sei sezioni (più allegati) ed è progettato per semplificare l’aggiornamento e la distribuzione del piano.

Il piano deve descrivere i processi e le procedure che garantiscono, in situazioni normali, il mantenimento e l’aggiornamento dei processi di [*Business Continuity*](https://www.researchgate.net/publication/220630518_Business_Continuity_Planning_A_Comprehensive_Approach) e la funzionalità delle soluzioni previste. In situazioni di crisi, il piano deve prevedere la dichiarazione dello stato di emergenza e l’attivazione delle soluzioni di continuità per ripristinare la normale operatività.

Ogni sezione avrà un ruolo specifico nella risposta alle crisi e nel ripristino dei processi danneggiati, includendo informazioni sintetiche su ruoli e responsabilità nella gestione della crisi.

Di seguito un esempio di struttura BCP articolata in sei sezioni.

![BCMS](https://www.ictsecuritymagazine.com/wp-content/uploads/sez.png)

Immagine creata da Federica Maria Rita Livelli

È fondamentale che un BCP efficiente risponda a sei elementi chiave, al fine di:

1. fornire risposte chiare e complete alle domande *Chi, Cosa, Dove, Come e Quando*;
2. essere utile da cima a fondo;
3. specificare le azioni che devono intraprendere tutte le persone coinvolte, inclusi i responsabili dei processi critici e coloro per i quali non è stata progettata alcuna strategia;
4. essere elaborato con il coinvolgimento di tutta l’organizzazione;
5. essere *scenario independent*, ovvero indipendente da un’ipotesi specifica di scenario, poiché l’interruzione può avvenire per molteplici ragioni e il piano deve soddisfarle tutte, permettendo all’organizzazione di prendere decisioni rapide per mitigare i danni e ripartire;
6. essere sempre esercitato.

## Disaster Recovery

Le organizzazioni che non conoscono il BCMS fanno fatica a comprendere la differenza tra BCP e *Disaster Recovery* (DR).

**BCP** – si riferisce al piano complessivo per garantire la continuità delle operazioni aziendali durante un evento disastroso, coinvolgendo tutti gli aspetti dell’azienda, quali: personale, sedi, comunicazioni, catena di approvvigionamento, logistica e altro ancora. Esso rappresenta la capacità, sia tattica sia strategica, delle organizzazioni e delle imprese di reagire efficacemente alle interruzioni che possono emergere nel corso delle attività aziendal...