---
title: Private AI e Digital Forensics
url: https://www.ictsecuritymagazine.com/articoli/private-ai-digital-forensics/
source: ICT Security Magazine
date: 2026-01-23
fetch_date: 2026-01-24T03:32:31.922553
---

# Private AI e Digital Forensics

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://eventi.ictsecuritymagazine.com/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![Private AI e Digital Forensics](https://www.ictsecuritymagazine.com/wp-content/uploads/private-ai.jpeg)

# Private AI e Digital Forensics

A cura di:[Nanni Bassetti](#molongui-disabled-link)  Ore 23 Gennaio 202621 Gennaio 2026

Negli ultimi anni l’Intelligenza Artificiale, e in particolare i Large Language Models (LLM), si è affermata come uno strumento di supporto trasversale in un numero crescente di discipline. Anche un ambito storicamente prudente e metodologicamente rigoroso come la Digital Forensics sta iniziando a confrontarsi con queste tecnologie.

La capacità degli LLM di sintetizzare grandi volumi di dati, individuare pattern latenti e assistere l’analista umano nella correlazione delle evidenze rende l’AI estremamente attraente nel contesto investigativo.

L’adozione indiscriminata di soluzioni AI in cloud introduce però una serie di criticità che, in ambito forense e investigativo, non possono essere ignorate.

Questo articolo analizza la possible adozione della *Private AI* come alternativa concreta e sostenibile all’uso di AI gestite da terze parti in cloud.

Il focus è sull’applicazione alla computer e mobile forensics: verranno esaminate le differenze architetturali tra AI cloud e AI locale, le motivazioni pratiche e normative che spingono verso soluzioni on‑premise, i requisiti hardware minimi, i principali framework disponibili e, infine, un esempio operativo di utilizzo di una Private AI basata su RAG (Retrieval‑Augmented Generation) per “dialogare” con le evidenze digitali.

## AI in cloud e AI locale: differenze sostanziali

### AI in cloud gestita da terze parti

Le soluzioni di Intelligenza Artificiale in cloud, come i servizi LLM esposti tramite API, presentano vantaggi immediatamente percepibili: non richiedono investimenti iniziali in hardware, rendono disponibili modelli di grandi dimensioni costantemente aggiornati e consentono un’integrazione rapida nei flussi di lavoro esistenti.

In ambito forense, però, questi benefici si accompagnano a criticità strutturali difficilmente eludibili; infatti, l’invio di dati a servizi esterni implica una perdita di controllo sulle informazioni, poiché i contenuti trasmessi alle API possono essere loggati, conservati o analizzati dal fornitore.

A ciò si aggiungono problematiche di compliance normativa che coinvolgono il GDPR, il segreto istruttorio, le policy aziendali e i requisiti di sovranità del dato.

Nel complesso, l’AI in cloud introduce un *trust boundary* esterno che risulta spesso incompatibile con le esigenze di molte indagini digitali.

## AI locale (Private AI)

Con il termine *Private AI* si intende l’esecuzione di modelli di Intelligenza Artificiale – LLM, modelli di embedding e sistemi RAG – all’interno di ambienti completamente controllati, come infrastrutture on‑premise, ambienti air‑gapped o cloud privati sotto il pieno controllo dell’organizzazione.

Questo approccio consente di mantenere un controllo completo sul dato, migliora l’auditabilità e la riproducibilità delle analisi, favorisce la conformità normativa e permette una personalizzazione profonda dei modelli e dei workflow operativi.

Nel contesto della [Digital Forensics](https://www.ictsecuritymagazine.com/wp-content/uploads/Whitepaper-Digital-Forensics-nel-Processo-Penale-ICT-Security-Magazine.pdf), la Private AI non rappresenta una scelta ideologica, ma un vero e proprio requisito operativo: è spesso l’unico modo per avere la certezza che le evidenze digitali non escano mai dal perimetro investigativo.

## RAG: Retrieval‑Augmented Generation

Il *Retrieval‑Augmented Generation* (RAG) è un framework che potenzia i modelli linguistici collegandoli a fonti di dati esterne e aggiornate, in questo modo l’LLM può recuperare informazioni specifiche e utilizzarle per generare risposte più accurate, contestuali e affidabili, senza la necessità di un nuovo addestramento del modello, quindi in termini pratici, il RAG agisce come un vero e proprio “bibliotecario” per l’AI.

Il funzionamento del RAG si articola in tre fasi concettuali, in primo luogo avviene **il *retrieval***, durante il quale il sistema ricerca le informazioni più pertinenti all’interno di una base di conoscenza esterna composta da documenti, database o altre fonti strutturate.

Questa base di conoscenza è costituita da *embedding vectors*, ovvero rappresentazioni numeriche multidimensionali dei testi.

**Segue la fase di *augmentation***, in cui le informazioni recuperate vengono integrate nel prompt originale, arricchendo il contesto fornito al modello.

**Infine, nella fase di *generation***, l’LLM utilizza il contesto aumentato per produrre una risposta più precisa e coerente rispetto alla propria conoscenza interna statica.

Questo approccio permette di accedere a informazioni aggiornate, riduce il rischio di allucinazioni grazie all’ancoraggio a fonti verificabili e consente di impiegare modelli generici in domini altamente specifici senza ricorrere a costosi processi di fine‑tuning.

In sistemi come **NBMultiRag** (https://github.com/nannib/nbmultirag), anche i documenti non testuali vengono trasformati in testo; I file audio vengono trascritti tramite modelli come Whisper; immagini e video sono descritti mediante librerie di computer vision e OCR e qualsiasi altro formato, attraverso tecniche dedicate, viene convertito in testo e successivamente in embedding, entrando così a far parte della base di conoscenza interrogabile.

## Fine‑tuning: definizione ...