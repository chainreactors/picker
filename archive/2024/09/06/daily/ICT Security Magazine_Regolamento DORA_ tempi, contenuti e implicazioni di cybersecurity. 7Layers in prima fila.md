---
title: Regolamento DORA: tempi, contenuti e implicazioni di cybersecurity. 7Layers in prima fila
url: https://www.ictsecuritymagazine.com/notizie/regolamento-dora-tempi-contenuti-e-implicazioni-di-cybersecurity-7layers-in-prima-fila/
source: ICT Security Magazine
date: 2024-09-06
fetch_date: 2025-10-06T18:34:42.377681
---

# Regolamento DORA: tempi, contenuti e implicazioni di cybersecurity. 7Layers in prima fila

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Regolamento DORA 7layers](https://www.ictsecuritymagazine.com/wp-content/uploads/regolamento-dora.jpg)

# Regolamento DORA: tempi, contenuti e implicazioni di cybersecurity. 7Layers in prima fila

A cura di:[Redazione](#molongui-disabled-link)  Ore 5 Settembre 202410 Dicembre 2024

Il Regolamento DORA (Digital Operational Resilience Act) rappresenta una pietra miliare nella strategia dell’Unione Europea per rafforzare la resilienza operativa digitale del settore finanziario. Pubblicato sulla Gazzetta Ufficiale dell’UE il 27 dicembre 2022, il Regolamento Europeo 2022/2554 introduce un quadro normativo vincolante volto a garantire la sicurezza delle reti e dei sistemi informatici utilizzati dalle entità finanziarie. Con un’applicazione prevista a partire dal 17 gennaio 2025, il Regolamento DORA stabilisce standard rigorosi per la gestione del rischio informatico, la segnalazione degli incidenti e la continuità operativa, delineando un approccio armonizzato e uniforme su scala europea. Tali misure non solo migliorano la protezione dei dati e dei servizi, ma promuovono anche la fiducia e la stabilità nel panorama finanziario europeo, sempre più esposto a minacce sofisticate e in continua evoluzione.

Da tempo, l’evoluzione delle minacce informatiche occupa una posizione primaria nelle agende di governi e organizzazioni internazionali, portando ad una crescente produzione legislativa in materia, intesa a creare un contesto omogeneo e un ambiente affidabile per operatori e investimenti.

In particolare, le istituzioni europee negli ultimi anni si sono spese per l’adozione di normative avanzate a protezione di dati, infrastrutture e cittadini dell’Unione Europea, perseguendo la duplice finalità di uniformare le regole per chi opera in UE e innalzare il livello complessivo della sicurezza di reti e sistemi a salvaguardia di informazioni e servizi.

In tale contesto, tra le principali novità normative in via di applicazione vi è sicuramente il *Digital Operational Resilience Act*, più noto con la sigla DORA.

### Origini e scopi del Regolamento DORA

Il DORA è stato pubblicato sulla Gazzetta Ufficiale dell’UE il 27 dicembre 2022 come [Regolamento Europeo 2022/2554](https://eur-lex.europa.eu/legal-content/IT/TXT/HTML/?uri=CELEX%3A32022R2554) relativo alla resilienza operativa digitale per il sistema finanziario. In quanto Regolamento, il DORA è da considerarsi in vigore in tutti gli stati membri dell’UE dal 17 gennaio 2023 e risulterà pienamente applicabile a partire dal 17 gennaio 2025. Ne deriva che i soggetti coinvolti hanno a disposizione ancora qualche mese per adeguarsi a una cornice giuridica vincolante circa la gestione del rischio informatico e la capacità di fronteggiare incidenti, che potrebbero compromettere reti e sistemi, a discapito della sicurezza delle informazioni e dell’erogazione dei servizi finanziari.

Del resto, nelle intenzioni del legislatore comunitario, la nuova normativa *“accresce il livello di armonizzazione delle varie componenti della resilienza digitale”* e *“introduce* *requisiti in materia di gestione dei rischi informatici e segnalazione di incidenti connessi alle TIC più rigorosi rispetto a quelli contenuti nell’attuale normativa dell’Unione”*, così migliorando la resilienza operativa e la sicurezza delle organizzazioni finanziarie.

In tale quadro, la regolamentazione da un lato deve rivolgersi a una maggiore varietà di soggetti attivi sui mercati finanziari, mentre dall’altro è tenuta a considerare [nuove tipologie di *Threat Actor*](https://www.ictsecuritymagazine.com/pubblicazioni/quaderni-di-cyber-intelligence-4/) e strumenti sempre più sofisticati a loro disposizione, senza trascurare l’estensione della superficie di attacco legata al frequente ricorso a fornitori di servizi ICT a supporto delle funzioni essenziali e importanti erogate dai soggetti a perimetro.

### DORA e NIS2

Il DORA non è l’unica norma in materia di cybersecurity a livello europeo. Nei Considerando del Regolamento viene infatti richiama la Direttiva UE 2016/1148, già dedicata a stabilire criteri minimi di cybersicurezza per gli operatori di servizi essenziali, abrogata dalla più recente 2022/2555 (nota come NIS2), che ne amplia il perimetro di applicazione.

L’intersezione fra le prescrizioni del Regolamento DORA e le indicazioni della direttiva NIS2 è certamente significativa: la governance e la centralità della gestione del rischio e degli incidenti informatici ne costituiscono forse gli esempi più evidenti.

Tuttavia, il DORA prevede requisiti più rigorosi per le entità finanziarie ed è pertanto da considerarsi *lex specialis* rispetto alla direttiva (UE) 2022/2555 (cfr. Considerando 15-16 del Regolamento) e quindi su di essa prevalente laddove applicabile.

### Chi è interessato dal Digital Operational Resilience Act?

Se la direttiva del 2016 si rivolgeva a tre sole tipologie di entità finanziarie (enti creditizi, sedi di negoziazione e controparti centrali), il DORA amplia notevolmente la platea dei propri destinatari.

Vi rientrano infatti, accanto alle istituzioni finanziarie “tradizionali” – come le banche o le società di investimento – anche realtà emerse solo da pochi anni, quali i gestori di piattaforme di *crowdfunding* o i vari attori del mondo delle criptovalute.

Un’ul...