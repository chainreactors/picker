---
title: La minaccia cyber: cosa aspettarsi nel 2023 secondo Trend Micro
url: https://www.securityinfo.it/2023/01/27/la-minaccia-cyber-cosa-aspettarsi-nel-2023-secondo-trend-micro/?utm_source=rss&utm_medium=rss&utm_campaign=la-minaccia-cyber-cosa-aspettarsi-nel-2023-secondo-trend-micro
source: Over Security - Cybersecurity news aggregator
date: 2023-01-28
fetch_date: 2025-10-04T05:05:06.722963
---

# La minaccia cyber: cosa aspettarsi nel 2023 secondo Trend Micro

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## La minaccia cyber: cosa aspettarsi nel 2023 secondo Trend Micro

Gen 27, 2023  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [Approfondimenti](https://www.securityinfo.it/category/approfondimenti/), [In evidenza](https://www.securityinfo.it/category/in-evidenza/), [Minacce](https://www.securityinfo.it/category/approfondimenti/minacce/), [RSS](https://www.securityinfo.it/category/rss/), [Scenari](https://www.securityinfo.it/category/scenari/), [Scenario](https://www.securityinfo.it/category/approfondimenti/scenario/)
 [0](https://www.securityinfo.it/2023/01/27/la-minaccia-cyber-cosa-aspettarsi-nel-2023-secondo-trend-micro/#respond)

---

[Trend Micro](https://www.trendmicro.com/it_it/business.html) ha pubblicato il nuovo report [Future/Tense: Trend Micro Security Predictions for 2023](https://www.trendmicro.com/vinfo/it/security/research-and-analysis/predictions/2023), che **analizza il panorama della sicurezza informatica individuando le tendene più significative** attese per l’anno appena iniziato.

Secondo l’analisi di Trend Micro, I modelli di business del **ransomware stanno evolvendo verso nuove forme di attacco** come il furto di dati e l’estorsione. I gruppi organizzati stanno cercando nuove strategie per monetizzare i loro attacchi, come la cessione di informazioni sensibili o il ricatto diretto alle vittime.

Ciò porterà a un **aumento dei casi di ricatto e furto di dati**. Per proteggersi, è importante che le organizzazioni adottino misure di sicurezza adeguate e tengano sotto controllo il proprio ambiente informatico.

## Cloud aziendale e consumer sotto attacco

L’adozione impetuosa della tecnologia cloud da parte delle aziende, anche per agevolare il lavoro da casa e le soluzioni contactless, potrebbe portare a **problemi di sicurezza a causa dell’applicazione disomogenea e dell’errata configurazione** degli strumenti.

![](https://www.securityinfo.it/wp-content/uploads/2023/01/julian-hochgesang-3-y9vq8uoxk-unsplash-scaled.jpg)

L’integrazione delle tecnologie **cloud nel settore dell’automotive rappresenta una nuova superficie di attacco**, poiché gli attaccanti potrebbero cercare di sfruttare le falle di sicurezza presenti nelle cloud API delle vetture.

Il perimetro aziendale si va allargando sempre di più, e spesso oggi raggiunge addirittura le abitazioni private dei dipendenti, per supportare i nuovi modelli di lavoro ibrido. **I dispositivi utilizzati per la professione sono in costante movimento tra le zone di sicurezza**, da uno spazio di lavoro protetto a una rete domestica condivisa.

Questa situazione offre molte opportunità ai cybercriminali, che potranno **attaccare i dispositivi domestici**, sapendo che i computer utilizzati per il lavoro sono connessi alle risorse aziendali; potranno quindi fare perno sulle reti connesse tramite VPN per spostarsi lateralmente verso l’azienda.

Salvatore Marcis, Technical Director di Trend Micro Italia, ha commentato: “La pandemia è in una fase di regressione, ma **il lavoro da remoto è un trend destinato a perdurare**. Quest’anno ci aspettiamo che i cybercriminali si concentrino sulle reti VPN senza patch, sui dispositivi di home office connessi e sulle infrastrutture cloud back-end”.

## Social engineering sempre in voga

Gli aggressori cercheranno di **ingannare le vittime per ottenere informazioni o denaro**, utilizzando argomenti di attualità e temi di interesse.

Trend Micro prevede per il 2023 un aumento delle truffe romantiche, dove truffatori utilizzeranno **profili falsi per attrarre le vittime in relazioni affettive ed estorcere denaro**. Inoltre, le truffe BEC (Business Email Compromise) continueranno ad essere una minaccia per le aziende.

I criminali utilizzeranno **tecnologie AI e machine learning, come i deepfake**, per rendere sempre più verosimili ed efficaci gli aspetti di social engineering dei loro attacchi.

![](https://www.securityinfo.it/wp-content/uploads/2023/01/kanchanara-vg0VvA7EBkg-unsplash-1-scaled.jpg)

Secondo Trend Micro **la popolarità delle novità digitali come NFT e metaverso potrebbe declinare** nel 2023, mentre i cybercriminali si concentreranno sempre di più sulla tecnologia blockchain: è una frontiera piena di opportunità per gli attaccanti, poiché fornisce strumenti decentralizzati per la gestione delle transazioni legate alle criptovalute.

È quindi lecito attendersi un **aumento delle violazioni delle piattaforme di exchange di criptovalute**, poiché gli attaccanti sono attratti dalle opportunità offerte da siti che agiscono come banche e broker specializzati in moneta digitale.

I criminali rivolgeranno anche l’attenzione sempre più spesso **verso lo sfruttamento delle vulnerabilità presenti nel software open source** e colpiranno le aziende che hanno trascurato di controllare e sostituire i protocolli obsoleti presenti nelle loro reti.

## Industria nel mirino

Nel 2023, il settore industriale vedrà un’ulteriore incremento della componente tecnologica, ma dovrà **affrontare carenze di personale qualificato** e normative sempre più rigide.

![](https://www.securityinfo.it/wp-content/uploads/2023/01/umit-yildirim-Ass0DusYDk4-unsplash-scaled.jpg)

La crescita dei cyberattacchi IT/OT rappresenterà una sfida per le industrie, che dovranno trovare il personale in grado di garantire la sicurezza dei propri sistemi. In particolare, **gli ambienti OT/ICS** (Operational Technology/Industrial Control Systems) **saranno tra quelli più colpiti dalla carenza di competenze**.

Le industrie dovranno anche **mantenersi aggiornate a fronte della crescita delle regolamentazioni**, sia settoriali sia governative, destinate a rendere gli ambienti OT/ICS sempre più controllati.

Dal punto di vista degli strumenti di sicurezza, infine, Trend Micro prevede un progressivo **abbandono dell’approccio alla cybersi...