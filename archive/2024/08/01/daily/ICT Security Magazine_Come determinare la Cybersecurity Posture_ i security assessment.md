---
title: Come determinare la Cybersecurity Posture: i security assessment
url: https://www.ictsecuritymagazine.com/notizie/come-determinare-la-cybersecurity-posture-i-security-assessment/
source: ICT Security Magazine
date: 2024-08-01
fetch_date: 2025-10-06T18:08:07.643112
---

# Come determinare la Cybersecurity Posture: i security assessment

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Cybersecurity Posture e Security Assesment Davide Bertarelli, Impresoft 4ward](https://www.ictsecuritymagazine.com/wp-content/uploads/security-assessment-Impresoft-4ward.jpg)

# Come determinare la Cybersecurity Posture: i security assessment

A cura di:[Davide Bertarelli](#molongui-disabled-link)  Ore 31 Luglio 202410 Dicembre 2024

Questo articolo si concentra sulla determinazione della **Cybersecurity Posture** e sui **Security** **Assesment**, fornendo informazioni utili per comprendere il loro attuale livello di rischio e stabilire una strategia per proteggersi dagli attacchi informatici e quindi migliorare la propria sicurezza. In un contesto in cui la **digitalizzazione** sta crescendo costantemente, è importante sapere come sfruttare gli strumenti che ci offre, ma anche come proteggerci dalle minacce che può comportare.

Per Cybersecurity Posture si intende lo stato di sicurezza di un’organizzazione, in funzione delle sue politiche di gestione di software, hardware e dati, e la sua capacità di difendersi e reagire agli attacchi informatici.

Determinare la Cybersecurity Posture permette ad una organizzazione di comprendere le azioni da introdurre in ambito organizzativo, formativo e tecnologico per far fronte alla costante crescita dei tentativi di compromissione, esfiltrazione dati o estorsione (ransomware). È fondamentale, infatti, non essere impreparati alla continua evoluzione delle metodologie e del numero di tentativi di accessi non autorizzati alle risorse aziendali, sia da parte di soggetti esterni all’organizzazione sia da parte di quelli interni.

Per determinare la Cybersecurity Posture di una organizzazione è necessario raccogliere diverse informazioni, di carattere sia organizzativo che tecnico, attraverso una attività di **Cybersecurity Assesment** (o [security assessment](https://www.ictsecuritymagazine.com/articoli/assessment-formazione-dora/)). Non esiste una metodologia unica per determinare la Cybersecurity Posture, e sono possibili diversi approcci e scale di valutazione. Questo può rappresentare un elemento di confusione per le organizzazioni, che non riescono a determinare come procedere o a quale metodologia affidarsi.

Un Cybersecurity Assessment (brevemente CSA) è un processo di analisi che valuta un’organizzazione e la sua capacità di rilevare e gestire attacchi informatici, o le loro conseguenze. Per questo il Cybersecurity Assessment deve tenere in considerazione differenti aspetti:

1. l’identificazione degli asset e dei servizi da proteggere, in particolare quelli critici;
2. la valutazione degli strumenti di protezione e monitoring in uso;
3. la disponibilità di processi per la gestione degli espetti di sicurezza (prevenzione, reazione, documentazione, etc,);
4. il livello di sensibilità e competenza del personale sui temi della sicurezza.

I principali *framework* che stabiliscono come per svolgere un Cybersecurity Assessment includono:

* [**NIST Cybersecurity Framework**](https://www.bing.com/ck/a?!&&p=d7a03d27001610f7JmltdHM9MTcxNTQ3MjAwMCZpZ3VpZD0xZTM0YzQ4MC1kMjlkLTZiZGUtMDJhMy1kMGU4ZDM0MDZhODImaW5zaWQ9NTIxNw&ptn=3&ver=2&hsh=3&fclid=1e34c480-d29d-6bde-02a3-d0e8d3406a82&psq=NIST+Cybersecurity+Framework&u=a1aHR0cHM6Ly93d3cubmlzdC5nb3YvY3liZXJmcmFtZXdvcms&ntb=1): sviluppato dall’Istituto Nazionale degli Standard e della Tecnologia degli Stati Uniti, è uno dei framework più conosciuti. Fornisce linee guida per aiutare le organizzazioni a gestire e ridurre i rischi di cybersecurity;
* [**ISO/IEC 27000** **series**](https://www.iso.org/standard/iso-iec-27000-family): questa serie di standard internazionali è focalizzata sulla sicurezza delle informazioni e offre un modello per l’implementazione, il monitoraggio e il miglioramento di un sistema di gestione della sicurezza delle informazioni;
* [**CIS Critical Security Controls**](https://www.cisecurity.org/controls)**:** sono controlli di sicurezza sviluppati a partire dal 2008 dal consorzio CIS (Center for Internet Security) che, a livello internazionale, riunisce aziende, agenzie governative, istituzioni e individui provenienti da ogni parte dell’ecosistema informatico. Contengono una serie di azioni raccomandate per la difesa informatica che forniscono modi specifici, e attuabili, per contrastare gli attacchi più pervasivi;
* [**Framework Nazionale per la Cybersecurity e la Data Protection**](https://www.cybersecurityframework.it/): Questo framework è specifico per l’Italia e fornisce una metodologia per valutare la postura di cybersecurity delle organizzazioni nel contesto nazionale.

Impresoft 4ward, per erogare ai propri Clienti il Cybersecurity Assessment, ha scelto di utilizzare come principale riferimento il framework del CIS (Center for Internet Security): di carattere internazionale, non collegato ad alcuna organizzazione specifica e, soprattutto, dotato di **elementi pragmatici** che consentono la rapida determinazione di un piano **di azione** che possa indirizzare con efficacia i propri Clienti ad affrontare gli elementi manchevoli rilevati.

![Cybersecurity Posture e Security Assesment,](https://www.ictsecuritymagazine.com/wp-content/uploads/Cybersecurity-Posture.png)

I principali fattori che influenzano la Cybersecurity Posture

Molte organizzazioni, purtroppo, tendono ancora a declin...