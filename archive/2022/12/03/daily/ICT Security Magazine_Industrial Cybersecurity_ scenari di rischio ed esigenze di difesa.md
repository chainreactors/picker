---
title: Industrial Cybersecurity: scenari di rischio ed esigenze di difesa
url: https://www.ictsecuritymagazine.com/articoli/industrial-cybersecurity-scenari-di-rischio-ed-esigenze-di-difesa/
source: ICT Security Magazine
date: 2022-12-03
fetch_date: 2025-10-04T00:26:06.531316
---

# Industrial Cybersecurity: scenari di rischio ed esigenze di difesa

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/Industrial-Cybersecurity.jpg)

# Industrial Cybersecurity: scenari di rischio ed esigenze di difesa

A cura di:[Redazione](#molongui-disabled-link)  Ore 2 Dicembre 2022

Il settore industriale è sicuramente fra i più interessati dalla trasformazione digitale.

L’assioma *Industry 4.0*, reso possibile dall’evoluzione delle tecnologie legate alla gestione di sistemi complessi e in Italia già destinatario dell’omonimo [piano nazionale d’intervento](https://www.mise.gov.it/images/stories/documenti/guida_industria_40.pdf), oggi apre il passo all’ancor più dinamico *Industry 5.0*.

Su questo settore in espansione si concentrano, inevitabilmente, anche mire e ambizioni del crimine informatico; tendenza tanto più preoccupante se si considera come nel settore industriale rientrino *asset* altamente critici in ottica di sicurezza nazionale.

### Standard internazionali di sicurezza

Proprio in ragione della sua elevata criticità, il settore industriale è da tempo oggetto di prescrizioni e linee guida che stabiliscono – ai vari livelli internazionali, comunitari o statali – regole condivise a garanzia della sicurezza fisica dei prodotti. Negli anni recenti sempre più fonti in materia includono standard o divieti mirati anche alla tutela di informazioni e dati coinvolti, di volta in volta concentrandosi su [criteri generali](https://www.ictsecuritymagazine.com/notizie/iso-in-vigore-i-nuovi-standard-globali-per-la-sicurezza-delle-informazioni/) oppure su [particolari campi di attività](https://www.ictsecuritymagazine.com/notizie/nis2-approvata-aumentano-i-livelli-di-sicurezza-informatica/).

Tuttavia, la normativa fatica a tenere il passo dell’innovazione.

Infatti la crescente integrazione uomo-macchina, l’automazione di numerosi processi e servizi, l’impiego dell’Intelligenza Artificiale e la generalizzata interconnessione tra dispositivi fisici e digitali non hanno solo reso più vulnerabili i contesti preesistenti. Hanno anche portato al proliferare di nuovi ecosistemi ibridi che esigono una protezione su molteplici fronti: fra questi il paradigma IoT (qui inteso come IIoT o *Industrial Internet of Things*, destinatario di [specifiche e insidiose categorie di minacce](https://www.iiconsortium.org/wp-content/uploads/sites/2/2022/08/2022-Q2-report.pdf)) o lo *Smart Manufacturing,* dove guadagnano assoluta centralità la *Operation Technology Security* e gli *Industrial Control Systems* (ICS).

### Fronti di vulnerabilità e tipologie di minacce

Come per ogni altro contesto, anche nel mondo produttivo e manifatturiero la digitalizzazione degli ultimi decenni ha portato a una massiccia espansione delle superfici d’attacco.

Lo confermano le statistiche di settore, concordi nell’evidenziare [un significativo e progressivo aumento](https://clusit.it/rapporto-clusit/) delle minacce informatiche rivolte alle industrie. Nel 2022 il settore è salito al terzo posto fra i più frequentemente colpiti da un *cyberattack*, con 68 incidenti di sicurezza segnalati solo nel primo semestre dell’anno.

Oltre alla persistente prevalenza dei *ransomware* (che oggi frequentemente scelgono come obiettivi singoli “anelli” delle articolate *supply chain* sottostanti a ogni produzione o servizio complesso), a preoccupare sono anche gli attacchi di tipo *Hijacking* volti a sabotare singole componenti dei macchinari o ad assumerne il controllo da remoto; insieme alla rilevante ascesa del *cyber espionage* finalizzato al furto di informazioni o codice di proprietà industriale.

### Prospettive future per la cyber-resilienza industriale

Simili rischi rendono evidente la necessità, per le aziende, di pianificare adeguate strategie di *Risk Assessment* e adottare strumenti che sappiano proteggere sistemi e dati senza compromettere la continuità operativa, garantendo monitoraggio e aggiornamento ininterrotti dei relativi ambienti (fisici o digitali) senza trascurare la possibilità di eventuali *Insider Threat*.

Ma è anche evidente come a tale scopo le buone pratiche di sicurezza informatica e la *compliance* alle normative, per quanto fondamentali, non bastino.

La continua innovazione dei processi deve procedere in parallelo a una altrettanto rapida evoluzione dei meccanismi di difesa; obiettivo possibile soltanto promuovendo strette collaborazioni fra organizzazioni del settore industriale, istituzioni ed enti di ricerca che facciano della cybersecurity un reale fattore abilitante per lo sviluppo di prodotti e servizi intrinsecamente sicuri.

Condividi sui Social Network:

Tag articolo:  [#cybersecurity](https://www.ictsecuritymagazine.com/tag/cybersecurity/ "cybersecurity")[#ICS](https://www.ictsecuritymagazine.com/tag/ics/ "ICS")[#IIoT](https://www.ictsecuritymagazine.com/tag/iiot/ "IIoT")[#Industrial Cybersecurity](https://www.ictsecuritymagazine.com/tag/industrial-cybersecurity/ "Industrial Cybersecurity")[#Industry 5.0](https://www.ictsecuritymagazine.com/tag/industry-5-0/ "Industry 5.0")

## Navigazione articoli

[Precedente Precedente

Gli hacker sfruttano la psicologia umana e gli appuntamenti mondani per ingannare le vittime](https://www.ictsecuritymagazine.com/notizie/gli-hacker-sfruttano-la-psicologia-umana-e-gli-appuntamenti-mondani-per-ingannare-le-vittime/)

...