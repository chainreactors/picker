---
title: Cybercrime e spionaggio industriale
url: https://www.ictsecuritymagazine.com/articoli/spionaggio-industriale/
source: ICT Security Magazine
date: 2025-02-28
fetch_date: 2025-10-06T20:39:25.615825
---

# Cybercrime e spionaggio industriale

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Spionaggio industriale: guida completa alla difesa aziendale contro furti di know-how, cyber spionaggio, insider threat e protezione dei segreti commerciali nelle imprese moderne](https://www.ictsecuritymagazine.com/wp-content/uploads/untitled-design_1VazQC37.png)

# Cybercrime e spionaggio industriale

A cura di:[Giuseppe Maio e Gabriele Minniti](#molongui-disabled-link)  Ore 27 Febbraio 202518 Febbraio 2025

In un’economia basata principalmente sulla conoscenza, è sempre di più il *know how* di un’azienda a fare la differenza in termini di competitività: tuttavia, gli investimenti fatti per migliorare le abilità operative di un’impresa rischiano di essere resi vani qualora tali conoscenze vengano sottratte e vendute ad altri operatori di mercato. Per questo motivo assume sempre maggior rilevanza la difesa dallo spionaggio industriale, al fine di non essere coinvolti in una scorretta e sfavorevole dinamica concorrenziale.

## La difesa del know-how aziendale

Lo spionaggio industriale si concretizza nella sottrazione illecita di informazioni industriali e commerciali ai danni di un’impresa, con l’obiettivo di sfruttare le informazioni sottratte per trarre un indebito vantaggio. Questa tipologia di reato può configurarsi secondo diverse fattispecie, a seconda che venga realizzato da un agente interno o esterno rispetto all’azienda danneggiata.

Lo spionaggio industriale c.d. *“esterno”* oggi si realizza prevalentemente attraverso la sottrazione delle informazioni sensibili di un’azienda, quali tecniche e procedure produttive, nominativi dei clienti e strategie di marketing. La commissione di tale reato si verifica principalmente attraverso attività di cyber spionaggio, intercettazioni telefoniche o tramite l’installazione di microspie.

## Spionaggio industriale interno

Nell’ipotesi di spionaggio industriale c.d. *“interno”,* al contrario, le informazioni e le strategie riguardanti un’azienda vengono sottratte da uno o più soggetti interni alla stessa (dipendenti, ex-dipendenti, consulenti, collaboratori, ecc.) i quali, potendo accedervi legittimamente, risultano facilitati a venderle segretamente ad altri operatori di mercato. In questo caso parleremo di “*[Insider Threat](https://www.researchgate.net/publication/337438838_Insider_threats_in_Cyber_Security_The_enemy_within_the_gates)”*.

Gli *insider* sono soggetti che – operando con negligenza, dolo eventuale o dolo diretto – possono causare gravi pregiudizi economici agli Enti e aziende di appartenenza, favorendo la distruzione o la sottrazione di informazioni di valore e mettendo a repentaglio l’integrità della propria organizzazione. Affinché si realizzi il reato di spionaggio industriale, è sufficiente che si dimostri la sottrazione e la rivelazione del *“know how”* aziendale, ossia del patrimonio di conoscenze di un’impresa attinente ai metodi di progettazione e produzione caratterizzanti la sua struttura industriale.

Il *Ponemon Institute* (Istituto indipendente dello Stato del Michigan, USA) ha pubblicato uno studio svolto nel 2022 su un campione di 278 organizzazioni negli Stati Uniti, in cui sono stati denunciati ben 6708 incidenti di sicurezza causati da *Insiders*. Di questi, il 56% è stato causato da negligenza mentre il 26% da un’azione dolosa del personale, per un totale di oltre 10 milioni di dollari di costi per le organizzazioni coinvolte.

Lo spionaggio industriale è un reato che può gravemente danneggiare un’azienda a livello finanziario e d’immagine: nominativi di clienti e fornitori, strategie di marketing, conoscenze, protocolli e procedure interne, oltre a software e brevetti, sono le principali informazioni che possono essere utilizzate dall’autore del reato per danneggiare l’azienda che ne subisce la sottrazione, traendone direttamente un indebito vantaggio o vendendole ad altri operatori di mercato in settori concorrenziali.

Lo spionaggio economico e industriale si configura in due forme:

1. acquisizione di proprietà intellettuale, come processi o tecniche di produzione, luoghi di produzione, informazioni proprietarie od operative come dati dei clienti, prezzi, vendite, ricerca e sviluppo, politiche, offerte potenziali, pianificazione o strategie di marketing;
2. furto di segreti commerciali, corruzione, ricatto o sorveglianza tecnologica con diversi tipi di *malware*.

Una perdita significativa della clientela, la fuga di notizie riservate, le dimissioni di dipendenti o il lancio sul mercato di una propria idea innovativa da parte di un’impresa concorrente sono solo alcune delle conseguenze negative che può subire un’azienda bersaglio dello spionaggio industriale: pertanto, è sempre più evidente l’importanza di prevenire e contrastare tale fenomeno, avvalendosi di agenzie investigative professionali e specializzate in indagini aziendali.

I veri segreti commerciali possono trovare la loro strada nel mercato attraverso diversi canali. Il dipendente sleale può cercare furtivamente i concorrenti e spacciare dati riservati al miglior offerente. Una tecnica più comune è la cospirazione di gruppo: diversi dipendenti, generalmente tecnici e altre figure di alto calibro manageriale, lasciano un’azienda e creano un’impresa competitiva, capitalizzando le confidenze acquisite mentre erano a libro paga del loro ex da...