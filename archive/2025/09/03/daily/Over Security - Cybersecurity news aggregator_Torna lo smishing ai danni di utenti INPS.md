---
title: Torna lo smishing ai danni di utenti INPS
url: https://cert-agid.gov.it/news/torna-lo-smishing-ai-danni-di-utenti-inps/
source: Over Security - Cybersecurity news aggregator
date: 2025-09-03
fetch_date: 2025-10-02T19:34:27.429571
---

# Torna lo smishing ai danni di utenti INPS

* [Vai al contenuto](#main)
* [Vai alla navigazione del sito](#menu "accedi al menu")

[![Logo CERT-AGID](/wp-content/themes/cert-agid/assets/images/cert-agid-logo-white.svg)](https://cert-agid.gov.it/)

# [CERT-AGID Computer Emergency Response Team AGID](https://cert-agid.gov.it/)

[Agenzia per
l'Italia Digitale](https://www.agid.gov.it)

[![Logo AgID - Agenzia per l'Italia Digitale](/wp-content/themes/cert-agid/assets/images/logo-agid.svg)](https://www.agid.gov.it)

Seguici su

* [RSS](https://cert-agid.gov.it/feed/ "RSS")
* [Telegram](https://t.me/certagid "Telegram")
* [X / Twitter](https://twitter.com/agidcert "X / Twitter")

cerca nel sito

[Menu](#menu "accedi al menu")

![Logo del CERT-PA](/wp-content/themes/cert-agid/assets/images/cert-agid-logo-black.svg)
CERT-AGID

<https://cert-agid.gov.it/>

## Menu di navigazione

* Documentazione
  + [Documenti AGID](https://cert-agid.gov.it/documenti-agid/)
  + [Pillole informative](https://cert-agid.gov.it/pillole-informative/)
  + [Flusso IoC](https://cert-agid.gov.it/scarica-il-modulo-accreditamento-feed-ioc/)
* [Chi siamo](https://cert-agid.gov.it/chi-siamo/)
* [Contatti](https://cert-agid.gov.it/contatti/)
* [Strumenti](https://cert-agid.gov.it/strumenti/)
  + [hashr](https://cert-agid.gov.it/hashr/)
  + [Verifica HTTPS e CMS](https://cert-agid.gov.it/verifica-https-cms/)
  + [Statistiche sulle campagne italiane di malware e phishing](https://cert-agid.gov.it/statistiche/)
* [Glossario](https://cert-agid.gov.it/glossario/)
  + [0day](https://cert-agid.gov.it/glossario/0day/)
  + [Botnet](https://cert-agid.gov.it/glossario/botnet/)
  + [Data breach](https://cert-agid.gov.it/glossario/data-breach/)
  + [DDOS-DOS](https://cert-agid.gov.it/glossario/ddos-dos/)
  + [Deep-Dark web](https://cert-agid.gov.it/glossario/deep-dark-web/)
  + [Defacing](https://cert-agid.gov.it/glossario/defacing/)
  + [Exploit](https://cert-agid.gov.it/glossario/exploit/)
  + [MITM](https://cert-agid.gov.it/glossario/mitm/)
  + [OSINT-CLOSINT](https://cert-agid.gov.it/glossario/osint-closint/)
  + [Phishing](https://cert-agid.gov.it/glossario/phishing/)
  + [Privilege escalation](https://cert-agid.gov.it/glossario/privilege-escalation/)
  + [Spam](https://cert-agid.gov.it/glossario/spam/)
  + [Spoofing](https://cert-agid.gov.it/glossario/spoofing/)
  + [SQLi-SQL Injection](https://cert-agid.gov.it/glossario/sqli-sql-injection/)
  + [XSS](https://cert-agid.gov.it/glossario/xss/)
* Link utili
  + [Agenzia per l’Italia Digitale](https://www.agid.gov.it/)
  + [CSIRT Italia](https://csirt.gov.it)
  + [CERT-GARR](https://www.cert.garr.it/)
  + [CNAIPIC](https://www.commissariatodips.it/profilo/cnaipic/index.html)
  + [CERT-DIFESA](https://www.difesa.it/smd/cor/cert-difesa/25338.html)

* [Home](https://cert-agid.gov.it/)
* [Notizie](https://cert-agid.gov.it/category/news/)
* Torna lo smishing ai danni di utenti INPS

# Torna lo smishing ai danni di utenti INPS

02/09/2025

 [inps](https://cert-agid.gov.it/tag/inps/)
[smishing](https://cert-agid.gov.it/tag/smishing/)
[SPID](https://cert-agid.gov.it/tag/spid/)

![](https://cert-agid.gov.it/wp-content/uploads/2025/09/home_page.png)

Dopo una breve pausa di circa un mese, torna attiva la campagna malevola che sfrutta il nome e il logo di **[INPS](https://cert-agid.gov.it/tag/inps/)** per ingannare gli utenti e sottrarre dati personali e informazioni finanziarie.

Il CERT-AGID, che insieme all’**INPS** monitora costantemente il fenomeno, ha rilevato una nuova ondata di **smishing**, veicolata tramite SMS fraudolenti, che indirizzano le potenziali vittime verso un sito web contraffatto, realizzato per imitare i portali ufficiali dell’Istituto.

![](https://cert-agid.gov.it/wp-content/uploads/2025/09/sms.png)
![](https://cert-agid.gov.it/wp-content/uploads/2025/09/email-e1756805265400.png)

Gli **SMS**, talvolta seguiti da una comunicazione mail, invitano le potenziali vittime a seguire un link per aggiornare le proprie informazioni personali, necessarie per ricevere le erogazioni statali.

## ****Dati personali sottratti****

Oltre a generalità e coordinate bancarie (**IBAN**), il sito malevolo richiede alle vittime di caricare copie fotografiche dei seguenti documenti:

* **carta d’identità** (fronte e retro);
* **tessera sanitaria** (fronte e retro);
* **patente** di guida (fronte e retro);
* ultime tre **buste paga**;
* **selfie** con documento di identità in mano.

## Utilizzo dei dati sottratti

I dati sottratti vengono sfruttati dai criminali per mettere in atto diverse attività fraudolente. Tra gli obiettivi principali c’è la creazione di un’identità digitale **SPID** intestata alla vittima: un’operazione che può andare a buon fine qualora i controlli di verifica non vengano eseguiti correttamente.

Una volta ottenuto lo SPID, i criminali possono accedere ai servizi online della Pubblica Amministrazione ed effettuare operazioni illecite, come la modifica dell’IBAN associato alle erogazioni statali, dirottando così l’accredito di stipendi, pensioni o emolumenti di varia natura su conti correnti sotto il loro controllo.

Oltre a ciò, i documenti raccolti possono anche essere rivenduti nel dark web, utilizzati per costruire false identità o impiegati in ulteriori frodi finanziarie.

## Raccomandazioni

Si raccomanda agli utenti di prestare massima attenzione a messaggi sospetti e di adottare le seguenti precauzioni:

1. **Verificare attentamente l’origine dei messaggi**: diffidare di comunicazioni che richiedono l’inserimento di dati personali tramite link.
2. **Controllare di trovarsi sul sito ufficiale dell’ente**, verificando attentamente l’indirizzo URL nel browser e assicurandosi che il dominio visualizzato nella barra degli indirizzi coincida con quello ufficiale dell’organizzazione.
3. Segnalare i messaggi sospetti: inoltrare le comunicazioni dubbie al CERT-AGID all’indirizzo **malware@cert-agid.gov.it**

Per aumentare la consapevolezza sull’argomento, il CERT-AGID ha realizzato una [**guida dedicata**](https://cert-agid.gov.it/news/smishing-a-tema-inps-come-comportarsi-in-caso-di-furto-dei-dati/) che spiega nel dettaglio come riconoscere i segnali della truffa e come agire se si è vittime di questo genere di frodi.

## Attività di contrasto

Le attività di contrasto sono state attivate dal CERT-AGID e hanno condotto alla dismissione del dominio malevolo. Gli IoC relativi a questa campagna sono stati già condivisi con le organizzazioni [accreditate al flusso IoC](https://cert-agid.gov.it/scarica-il-modulo-accreditamento-feed-ioc/).

**Link:** [Download IoC](https://cert-agid.gov.it/wp-content/uploads/2025/09/smishing_INPS_02-09-2025.json)

Taggato
[inps](https://cert-agid.gov.it/tag/inps/)
[smishing](https://cert-agid.gov.it/tag/smishing/)
[SPID](https://cert-agid.gov.it/tag/spid/)

## Navigazione articoli

[Notizia precedente Sintesi riepilogativa delle campagne malevole nella settimana del 23 – 29 agosto](https://cert-agid.gov.it/news/sintesi-riepilogativa-delle-campagne-malevole-nella-settimana-del-23-29-agosto/)

[Prossima notizia: Riprendono le attività delle campagne MintsLoader](https://cert-agid.gov.it/news/riprende-la-campagna-mintsloader/)

![Logo del CERT-PA](/wp-content/themes/cert-agid/assets/images/cert-agid-logo-white.svg)
CERT-AGID

cerca nel sito

* [Contatti](https://cert-agid.gov.it/contatti/)
* [Privacy](https://cert-agid.gov.it/privacy/)
* [Note legali](https://cert-agid.gov.it/note-legali/)

#### Seguici su

* [RSS](https://cert-agid.gov.it/feed/ "RSS")
* [Telegram](https://t.me/certagid "Telegram")
* [X / Twitter](https://twitter.com/agidcert "X / Twitter")

![Logo del CERT-PA](/wp-content/themes/cert-agid/assets/images/cert-agid-logo-black.svg)
CERT-AGID

<https://cert-agid.gov.it/>