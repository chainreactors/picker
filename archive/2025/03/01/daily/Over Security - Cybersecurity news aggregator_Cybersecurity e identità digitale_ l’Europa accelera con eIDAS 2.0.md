---
title: Cybersecurity e identità digitale: l’Europa accelera con eIDAS 2.0
url: https://www.securityinfo.it/2025/02/28/cybersecurity-e-identita-digitale-leuropa-accelera-con-eidas-2-0/
source: Over Security - Cybersecurity news aggregator
date: 2025-03-01
fetch_date: 2025-10-06T22:01:05.457803
---

# Cybersecurity e identità digitale: l’Europa accelera con eIDAS 2.0

Aggiornamenti recenti Ottobre 6th, 2025 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Cybersecurity e identità digitale: l’Europa accelera con eIDAS 2.0

Feb 28, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Hacking](https://www.securityinfo.it/category/news/hacking-news/), [News](https://www.securityinfo.it/category/news/), [Privacy](https://www.securityinfo.it/category/news/privacy-news/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/02/28/cybersecurity-e-identita-digitale-leuropa-accelera-con-eidas-2-0/#respond)

---

L’identità digitale europea è a un punto di svolta. L’introduzione degli Implementing Acts di eIDAS 2.0, prevista per maggio 2025, porterà infatti cambiamenti significativi per cittadini e aziende.

L’obiettivo è rafforzare la sicurezza online e restituire agli utenti il controllo sui propri dati personali.

E si tratta di una trasformazione che arriva in un momento critico: secondo il report Clusit 2024, il 56% degli italiani teme il furto d’identità, mentre gli attacchi informatici sono aumentati del 79%.

### Le novità degli Implementing Acts

L’Unione Europea spinge per un ecosistema digitale più sicuro e interoperabile tra i Paesi membri.

Il cuore di questa rivoluzione sarà l’EUDI Wallet, un portafoglio digitale che permetterà di conservare e condividere documenti ufficiali, come passaporto, patente, certificato di nascita e tessera elettorale.

Si tratta di un’evoluzione che mira a garantire maggiore controllo ai cittadini, limitando l’esposizione ai cyber attacchi e rafforzando la fiducia nei servizi digitali.

Il regolamento eIDAS 2.0 (electronic IDentification, Authentication and trust Services) introduce concetti chiave per la protezione dell’identità digitale.

![Intesa (Kyndryl)](https://www.securityinfo.it/wp-content/uploads/2025/02/Intesa-Kyndryl.jpg)

L’introduzione degli Implementing Acts di eIDAS 2.0 porterà grandi cambiamenti per cittadini e aziende.

Tra questi troviamo il Selective Disclosure, che consente agli utenti di decidere quali informazioni condividere coi fornitori di servizi, e lo Zero Knowledge Proof, che permette di autenticarsi senza rivelare dettagli sensibili.

Se per i cittadini il cambiamento promette più sicurezza e trasparenza, per le aziende si apre un capitolo complesso: l’adeguamento ai nuovi standard implicherà investimenti in tecnologia, certificazioni e formazione.

Gli Implementing Acts definiranno nel dettaglio le regole per l’adozione dell’EUDI Wallet e le imprese dovranno scegliere se assumere il ruolo di Verifier, limitandosi ad abilitare l’accesso ai propri servizi tramite il wallet, o di Issuer, diventando anche fornitori di attributi digitali validati per terzi.

### Le sfide per le imprese: adeguarsi o restare indietro?

Secondo gli esperti, il passaggio agli standard di eIDAS 2.0 non sarà semplice ma rappresenta una tappa fondamentale per il futuro digitale dell’Europa.

Intesa (Kyndryl), tra i principali attori del settore e membro del Consorzio POTENTIAL, sottolinea l’importanza di un approccio proattivo.

“L’entrata in vigore degli Implementing Acts sarà un passaggio delicato e importante per tutta l’UE, in particolare per le imprese, che dovranno rivedere i propri sistemi di gestione”, spiega Simone Baldini, Head of Business Compliance di Intesa.

Che poi prosegue: “Perché l’ecosistema funzioni, è essenziale che tutti gli attori coinvolti diventino parte attiva del cambiamento, per promuovere privacy e sicurezza”.

Per adeguarsi, le aziende dovranno adottare soluzioni crittografiche avanzate, garantire l’integrità dei dati e ottenere certificazioni conformi alle nuove normative.

Chi fornirà soluzioni Wallet, in particolare, dovrà assicurare elevati standard di sicurezza e gestire in modo trasparente i rischi e le vulnerabilità.

La transizione verso il nuovo modello di identità digitale sarà allora una grande sfida nei prossimi mesi. Intesa (Kyndryl) offre supporto alle aziende nel percorso di adeguamento, attraverso consulenza, soluzioni tecnologiche e formazione.

E ricorda che per chi volesse approfondire gli scenari normativi e le opportunità legate agli Implementing Acts, [il 27 febbraio si terrà un webinar gratuito](https://www.intesa.it/implementing-acts-prospettive-percorso-normativo-inwebinar/).

L’identità digitale europea sta dunque cambiando e chi non si adeguerà, rischia di restare indietro in un mercato sempre più regolamentato e attento alla sicurezza.

Condividi l'articolo

* [Tweet](https://twitter.com/share)

---

* [Intesa](https://www.securityinfo.it/tag/intesa/), [Kyndryl](https://www.securityinfo.it/tag/kyndryl/)

[Brutto momento per la crittografia in Europa: la privacy vacilla](https://www.securityinfo.it/2025/02/28/brutto-momento-per-la-crittografia-in-europa-la-privacy-vacilla/)
[Gli attacchi ransomware sono quadruplicati nel 2024](https://www.securityinfo.it/2025/02/27/gli-attacchi-ransomware-sono-quadruplicati-nel-2024/)

---

![](https://secure.gravatar.com/avatar/d290cb647e218511e0408135528fb5f2?s=90&d=mm&r=g)

##### [Stefano Silvestri](https://www.securityinfo.it/author/stefano-silvestri/)

##### Articoli correlati

##### Altro in questa categoria

* [![Microsoft Sentinel: arriva l’era degli agenti AI e della difesa predittiva](https://www.securityinfo.it/wp-content/uploads/2025/10/Microsoft-Sentinel_3ott-2025CG-120x85.png)](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/ "Microsoft Sentinel: arriva l’era degli agenti AI e della difesa predittiva")

  [Microsoft Sentinel: arriva l’era...](https://www.securityinfo.it/2025/10/06/microsoft-sentinel-arriva-lera-degli-a...