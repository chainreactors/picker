---
title: Attacchi informatici rivolti alla pubblica amministrazione (PA), possibili contromisure
url: https://www.ictsecuritymagazine.com/notizie/attacchi-informatici-rivolti-alla-pubblica-amministrazione-pa-possibili-contromisure/
source: ICT Security Magazine
date: 2023-01-14
fetch_date: 2025-10-04T03:53:47.393405
---

# Attacchi informatici rivolti alla pubblica amministrazione (PA), possibili contromisure

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/cyber-attacchi-alla-pubblica-amministrazione.jpg)

# Attacchi informatici rivolti alla pubblica amministrazione (PA), possibili contromisure

A cura di:[Redazione](#molongui-disabled-link)  Ore 13 Gennaio 2023

In Italia la pubblica amministrazione (PA) è spesso ritenuta sinonimo di sistemi antiquati, processi farraginosi ed eccessiva burocrazia.

Negli ultimi tempi tuttavia, anche il settore statale è stato massicciamente investito dalla trasformazione digitale: il sistema di autenticazione SPID, il Portale “inPA” o la recentissima [PDNP (Piattaforma Digitale Nazionale Dati)](https://innovazione.gov.it/notizie/articoli/pnrr-al-via-la-piattaforma-digitale-nazionale-dati/) sono soltanto alcune delle molteplici articolazioni che oggi vanno a comporre l’ambiente cyber-fisico in cui si intrecciano diramazioni fisiche e informatiche delle amministrazioni centrali e locali.

### Criticità e fronti di rischio per l’amministrazione digitale

L’informatizzazione rappresenta senz’altro una buona notizia per i cittadini, potendo rendere più semplice e veloce l’accesso ai servizi pubblici oltre che garantirne la fruibilità anche a chi risiede al di fuori dei grandi centri urbani.

Vanno però considerati due fattori critici. Il primo è la [scarsa alfabetizzazione digitale degli italiani](https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwiXnoCB3Z77AhUFQPEDHZyCBEQQFnoECAoQAQ&url=https%3A%2F%2Fitaliaindati.com%2Fanalfabetismo-digitale-in-italia%2F&usg=AOvVaw2-m_IPu9-Hgjh8p_oPPBu-), una popolazione dall’età media avanzata che spesso fatica a comprendere e utilizzare i servizi informatici. Un problema, peraltro, non limitato agli utenti più maturi, considerando che in base ai rilievi OCSE solo il 37% delle persone tra i 15 e i 65 anni (teoricamente più agevolate in termini di familiarità con le tecnologie) sarebbe in grado di utilizzare strumenti digitali in piena autonomia. E questi bassi livelli di competenza riguardano tanto i destinatari dei servizi quanto lo stesso personale coinvolto nella loro erogazione, che in troppi casi non è stato oggetto di sufficienti interventi di aggiornamento e formazione mirata.

Il secondo fattore è dato dai rischi di tipo cyber a cui tutte le organizzazioni – pubbliche o private che siano – risultano esposte.

È infatti evidente come nelle aziende pubbliche, tanto la digitalizzazione dei servizi, quanto l’IoT, spalanchino un ampio fronte di rischio sul quale si sono velocemente concentrate le mire del *cybercrime*, stante l’elevatissima mole di dati, molti dei quali di natura sensibile (informazioni sanitarie, finanziarie ecc.), ed i danni che un attacco informatico può arrecare.

### I principali attacchi rivolti alla PA

Proprio per il combinato disposto dei due fattori sopra citati, in particolare nell’ultimo biennio, i criminali informatici si sono concentrati sulle istituzioni pubbliche, considerandole un obiettivo primario: secondo l’ENISA il settore sarebbe infatti il più colpito in assoluto, vedendo addirittura il 75% degli enti pubblici come destinatari di un *cyberattack*.

A risultare maggiormente colpite sono le aree relative alla Difesa (dove si pongono anche importanti questioni di sicurezza nazionale) e agli apparati governativi. Al riguardo possono richiamarsi gli attacchi DDoS che hanno colpito diversi Ministeri (attribuiti dalla Polizia Postale al gruppo russo Killnet), o i *data breach* subiti da diverse amministrazioni regionali.

D’altro canto, probabilmente gli effetti più visibili sono stati prodotti da attacchi mirati a obiettivi locali ma non per questo meno impattanti, poiché in grado di interrompere il normale flusso dei servizi pubblici, con conseguenze spesso inaccettabili dal punto di vista dei cittadini. Tra i molti possono citarsi i ripetuti episodi di attacchi ad infrastrutture comunali oppure contro istituti scolastici o aziende sanitarie, i cui esiti, specie in questo ultimo caso vanno a ledere diritti primari, come il diritto all’istruzione o il diritto alla salute.

### Scenari futuri e possibili contromisure

A fronte di uno scenario di rischio così ampio e diversificato, appare urgente mettere in sicurezza le banche dati, i sistemi (IT ed OT) ed i processi delle Pubbliche Amministrazioni. Uno scopo ambizioso ma raggiungibile, a patto di investire idonee risorse (ora parzialmente attivabili grazie al PNRR, [che dedica alla sicurezza informatica oltre 600 milioni di euro](https://www.openpolis.it/numeri/le-risorse-del-pnrr-destinate-alla-cybersicurezza/)) e di mettere in campo strategie multidirezionali.

L’introduzione delle [Misure Minime AgID](https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwjlyoba6Z77AhXRQPEDHcT5DWQQFnoECAoQAQ&url=http%3A%2F%2Fwww.agid.gov.it%2Fit%2Fsicurezza%2Fmisure-minime-sicurezza-ict&usg=AOvVaw1I8fhkaJ367r9E96AucS-i) ha rappresentato un primo e importante passo, come l’istituzione del CERT-PA (*Computer Emergency Response Team* Pubblica Amministrazione) oggi confluito nel CSIRT-Italia presso l’Agenzia per la cybersicurezza nazionale.

L’istituzione dell’Agenzia per la Cybersicurezza Nazionale ha dato una ulteriore spinta sul fronte del coordinamento tra i soggetti pubblici ...