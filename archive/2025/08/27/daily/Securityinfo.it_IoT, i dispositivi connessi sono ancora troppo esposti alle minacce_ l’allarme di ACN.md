---
title: IoT, i dispositivi connessi sono ancora troppo esposti alle minacce: l’allarme di ACN
url: https://www.securityinfo.it/2025/08/26/iot-i-dispositivi-connessi-sono-ancora-troppo-esposti-alle-minacce-lallarme-di-acn/?utm_source=rss&utm_medium=rss&utm_campaign=iot-i-dispositivi-connessi-sono-ancora-troppo-esposti-alle-minacce-lallarme-di-acn
source: Securityinfo.it
date: 2025-08-27
fetch_date: 2025-10-07T00:50:47.366512
---

# IoT, i dispositivi connessi sono ancora troppo esposti alle minacce: l’allarme di ACN

Aggiornamenti recenti Ottobre 6th, 2025 5:03 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Impennata delle scansioni dei portali di login di Palo Alto Networks: +500%](https://www.securityinfo.it/2025/10/06/impennata-delle-scansioni-dei-portali-di-login-di-palo-alto-networks-500/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## IoT, i dispositivi connessi sono ancora troppo esposti alle minacce: l’allarme di ACN

Ago 26, 2025  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [In evidenza](https://www.securityinfo.it/category/in-evidenza/), [Minacce](https://www.securityinfo.it/category/approfondimenti/minacce/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [RSS](https://www.securityinfo.it/category/rss/)
 [0](https://www.securityinfo.it/2025/08/26/iot-i-dispositivi-connessi-sono-ancora-troppo-esposti-alle-minacce-lallarme-di-acn/#respond)

---

Il mondo dell’**IoT** rimane uno dei più esposti alle minacce informatiche: i dispositivi connessi, se non adeguatamente protetti, possono diventare un **punto d’ingresso privilegiato alle reti** e aprire la strada ad attacchi più o meno gravi.

Lo scorso giugno l’**ACN** (Agenzia per la Cybersicurezza nazionale) aveva pubblicato un bollettino sui rischi derivanti dalla compromissione dei device, tra i quali telecamere, controllori, router e sistemi di supervisione industriale; in una nuova [comunicazione](https://www.acn.gov.it/portale/en/w/video-sorveglianza-e-dispositivi-iot-rischi-e-consigli-utili-da-acn), l’Agenzia ha rivelato un **aumento del numero di dispositivi IoT accessibili dalla rete pubblica** non sufficientemente protetti e quindi esposti a numerose minacce.

“*I recenti fatti di cronaca, che hanno riguardato l’accesso abusivo a telecamere ad uso privato, confermano l’attualità del problema e l’importanza di adottare adeguate misure di protezione anche verso questi dispositivi, **i cui rischi connessi**, come ad esempio la violazione della privacy o l’utilizzo di tali dispositivi come ponte per ulteriori attacchi,**non vengono immediatamente percepiti come tali***” sottolinea l’ACN.

![IoT minacce](https://www.securityinfo.it/wp-content/uploads/2025/08/Gemini_Generated_Image_29nzky29nzky29nz.png)

Al fine di ridurre i rischi contro questi dispositivi, l’Agenzia ha condiviso una lista di buone pratiche da adottare sia in ambienti domestici che industriali e maggiormente strutturati. Per quanto riguarda i dispositivi di uso domestico, l’ACN raccomanda di:

1. **cambiare le credenziali predefinite**;
2. **evitare l’uso delle configurazioni di default**;
3. **utilizzare l’autenticazione a più fattori**;
4. **utilizzare password forti**, uniche per ogni dispositivo;
5. **aggiornare regolarmente il firmware** dei dispositivi;
6. **disattivare l’UPnP (Universal Plug and Play)** sul router;
7. **limitare l’accesso remoto**: disabilitare il controllo da remoto se non strettamente necessario;
8. **isolare i dispositivi IoT su una rete guest**;
9. **monitorare l’attività del router**: verificare connessioni aperte e traffico anomalo;
10. **utilizzare DNS sicuri** per filtrare contenuti indesiderati e migliorare la sicurezza;
11. **configurare il firewall del router** per bloccare connessioni in ingresso non autorizzate;
12. **utilizzare l’accesso remoto in modo sicuro**, preferendo l’uso di soluzioni VPN dedicate per accedere alla rete domestica.

Negli ambienti industriali e nei contesti aziendali e istituzionali l’ACN invita invece a:

1. **formare in maniera continua** il personale su sicurezza informatica e riconoscimento di tentativi di attacco;
2. **impostazione di password robuste e univoche**;
3. applicare in maniera rigorosa la politica del **Least Privilege**;
4. **aggiornare in maniera tempestiva** e continua firmware, software e patch di sicurezza;
5. utilizzare l’**autenticazione multifattoriale (MFA)**per ogni accesso remoto;
6. **segmentare la rete** e isolare i sistemi critici;
7. **usare VPN** **aziendali sicure per tutti gli accessi remoti**;
8. **disabilitare i servizi non necessari** e chiudere le porte non utilizzate;
9. **implementare firewall** con regole restrittive e sistemi di prevenzione intrusioni (IPS/IDS);
10. **monitorare in maniera continua** **e centralizzata gli accessi e i log** tramite soluzioni SIEM;
11. **applicare politiche di controllo accessi** basate su ruolo (RBAC) e rivedere periodicamente le autorizzazioni;
12. **adottare sistemi di protezione avanzata**;
13. **configurare sistemi di notifica e allarme** per accessi sospetti o anomalie di rete;
14. **adottare un Incident Response Plan (IRP)** formalizzato e testato;
15. **implementare geofencing o whitelist IP** per limitare gli accessi da aree geografiche o indirizzi IP non autorizzati;
16. **utilizzare DNS sinkhole o firewall DNS** per bloccare domini malevoli noti;
17. **effettuare analisi e test di vulnerabilità periodici**, inclusi penetration test sui servizi esposti;
18. **implementare soluzioni di Zero Trust Network Access (ZTNA)** per una verifica continua delle identità e dei dispositivi;
19. **effettuare regolari e sicuri** delle configurazioni e dei dati critici;
20. **adottare policy di sicurezza documentate** e audit periodici di conformità normativa.

Condividi l'articolo

* [Tweet](https://twitter.com/share)

---

* [ACN](https://www.securityinfo.it/tag/acn/), [IoT](https://www.securityinfo.it/tag/iot/), [iot industriale](https://www.securityinfo.it/tag/iot-industriale/), [minacce informatiche](https://www.securityinfo.it/tag/minacce-informatiche/), [minacce IoT](https://www.securityinfo.it/tag/minacce-iot/), [reti pubbliche](https://www.securityinfo.it/tag/reti-pubbliche/)

[Android, più sicurezza con la verifica dell'identità sviluppatori](https://www.securityinfo.it/2025/08/27/android-piu-sicurezza-con-la-verifica-dellidentita-sviluppatori/)
[File Linux usati per furto di dati e spionaggio: la campagna di APT36](https://www.secu...