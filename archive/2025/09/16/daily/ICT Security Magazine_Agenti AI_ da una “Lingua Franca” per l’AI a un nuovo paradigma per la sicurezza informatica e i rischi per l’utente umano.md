---
title: Agenti AI: da una “Lingua Franca” per l’AI a un nuovo paradigma per la sicurezza informatica e i rischi per l’utente umano
url: https://www.ictsecuritymagazine.com/articoli/agenti-ai/
source: ICT Security Magazine
date: 2025-09-16
fetch_date: 2025-10-02T20:13:15.346412
---

# Agenti AI: da una “Lingua Franca” per l’AI a un nuovo paradigma per la sicurezza informatica e i rischi per l’utente umano

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica Digitale](https://www.ictsecuritymagazine.com/argomenti/geopolitica-digitale/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![funzionamento degli agenti AI attraverso il Model Context Protocol (MCP), mostrando l'interazione tra utente umano, agente AI, client MCP e server MCP per l'accesso sicuro alle risorse informatiche](https://www.ictsecuritymagazine.com/wp-content/uploads/agenti-ai.jpeg)

# Agenti AI: da una “Lingua Franca” per l’AI a un nuovo paradigma per la sicurezza informatica e i rischi per l’utente umano

A cura di:[Andrea Pasquinucci](#molongui-disabled-link)  Ore 15 Settembre 202515 Agosto 2025

Come uomini non possiamo non conoscere e apprezzare l’importanza del linguaggio. La capacità dell’uomo di comunicare e quindi essere capace di trasferire facilmente informazioni complesse da uno all’altro, è sicuramente una delle nostre principali caratteristiche che ci differenzia da tutti gli altri esseri viventi sul nostro pianeta. Questo aspetto era già ben chiaro agli antichi, basta far mente locale all’episodio Biblico della Torre di Babele.

Una interpretazione di questo episodio è che gli uomini, che prima parlavano tutti la stessa lingua, per punizione divina avendo osato troppo per superbia, sono stati dispersi sulla terra parlando lingue diverse in modo da non poter più comunicare tra genti diverse. Se da una parte questo episodio vuole dare una spiegazione alla nascita delle tante diverse lingue umane, dall’altra sottolinea che non parlare la stessa lingua impedisce la comunicazione e procura un danno all’uomo.

Da sempre l’uomo ha cercato di adottare una “lingua franca” ovvero una lingua comune ad almeno buona parte degli uomini che permette loro di comunicare anche tra genti lontane. Nei secoli si sono succedute diverse “lingue franche”, per il mondo occidentale, dal greco al latino, dal francese all’inglese. Ed è ben noto che “conoscere le lingue” è un bene importante per ognuno di noi.

Questa introduzione, forse un po’ banale, vuole solo sottolineare l’importanza di comunicare, trasferire informazioni e capirsi. Il fatto è che questo concetto si trasferisce anche all’informatica. Basta pensare a quali sono stati alcuni dei principali volani dell’incredibile sviluppo dell’informatica negli ultimi 50 anni. Internet è fondamentalmente basato su alcuni protocolli, ovvero “lingue”, tra cui TCP/IP, SMTP, DNS, BGP, HTTP/HTML ecc. Senza di questi i nostri elaboratori non sarebbero capaci di scambiare informazioni, e Internet non esisterebbe.

È importante sottolineare che il successo e lo sviluppo dell’informatica e di Internet, ha richiesto l’adozione di protocolli **universali**, e che alcuni di questi sono evoluti e sono divenuti universali nel tempo. éovvio infatti che per poter accedere ad una risorsa in Internet in qualunque parte della terra, un PC o smartphone e un Browser devono parlare tutti la stessa “lingua”, ovvero utilizzare gli stessi protocolli, di tutti gli altri sistemi informatici.

Oltre ai protocolli di rete, si pensi anche ai formati di CD, DVD, MP3/4, USB-C ecc. Per alcuni di questi esistevano protocolli o formati alternativi, anche tecnologicamente migliori per alcuni aspetti, ma l’universalità che include la facilità di gestione, creazione, adozione ecc., ha comunque e sempre avuto un fattore rilevante nel loro successo.

## Intelligenza Artificiale e comunicazione

I modelli di Intelligenza Artificiale sono nati e per decenni sono stati sviluppati ed eseguiti come normali applicazioni informatiche che elaborano dati in ingresso per produrre dati in uscita. Questo schema basilare dell’informatica richiede che le informazioni necessarie all’elaborazione siano incluse o direttamente accessibili al programma stesso, ad esempio in una base dati dedicata.

Con l’arrivo dei modelli Large Language Model (LLM), l’architettura delle applicazioni informatiche ha subito un cambiamento che potrebbe mostrarsi essere radicale.

Sino ad oggi è stato l’uomo a dover imparare ad utilizzare una applicazione informatica o un sistema informatico, dal livello più tecnico quale imparare e utilizzare linguaggi di programmazione, a imparare ad utilizzare il linguaggio specifico di una applicazione. Si noti che ogni applicazione ha la propria logica, i propri flussi di utilizzo, modalità di accesso, modalità di preparazione e fruizione dei dati. Quindi per utilizzare un sistema informatico, l’uomo deve imparare il suo “linguaggio” (o “User Interface” – UI), facile o difficile che sia.

I modelli LLM ribaltano questo approccio esponendo quella che si può chiamare una “Human Interface” (HI). Questi modelli conoscono tutte le lingue dell’uomo e sono in grado (più o meno efficacemente) di comprendere il linguaggio umano e tradurlo nel proprio linguaggio macchina. Si possono quindi considerare alla stregua di traduttori universali, non solo tra le lingue umane, ma anche tra le lingue umane e la propria lingua informatica.

L’ambizione futura è quindi di non aver più bisogno di imparare la “lingua” di ogni applicazione ma di avere un “interprete” informatico personale che è in grado di tradurre quanto scriviamo o diciamo in qualunque altra “lingua”, informatica, scritta o parlata, oltre ovviamente a tutte le lingue umane.

La modifica radicale proposta da questo approccio è che tra noi uomini e un’applicazione o un sistema informatico ci sarà un interprete che parla con noi la nostra lingua, e non una lingua inf...