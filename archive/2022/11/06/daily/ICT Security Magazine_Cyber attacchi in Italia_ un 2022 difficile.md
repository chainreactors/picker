---
title: Cyber attacchi in Italia: un 2022 difficile
url: https://www.ictsecuritymagazine.com/notizie/cyber-attacchi-in-italia-un-2022-difficile/
source: ICT Security Magazine
date: 2022-11-06
fetch_date: 2025-10-03T21:50:35.246701
---

# Cyber attacchi in Italia: un 2022 difficile

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/cyber-attacchi-in-italia.jpg)

# Cyber attacchi in Italia: un 2022 difficile

A cura di:[Redazione](#molongui-disabled-link)  Ore 5 Novembre 2022

Secondo i dati CLUSIT, nel 2021 l’Italia risultava la **quarta nazione al mondo per numero di attacchi informatici subiti**. E anche quello che sta per concludersi è stato innegabilmente un *annus horribilis* dal punto di vista della sicurezza informatica; un *trend* condiviso da moltissimi altri Stati in tutto il globo, ma non per questo meno preoccupante.

Gli attacchi sarebbero aumentati addirittura dell’**80%** rispetto ai precedenti periodi di osservazione, stando alla relazione del Viminale presentata lo scorso agosto e riferita ai 18 mesi antecedenti.

### I settori più colpiti dalle minacce informatiche

Tra le vittime privilegiate dai cyber criminali spicca il comparto **sanitario**, dove una digitalizzazione velocissima e spesso poco strutturata ha lasciato aperti importanti fronti d’attacco; naturalmente, in aggiunta ai disservizi, qui a preoccupare è soprattutto la particolare rilevanza e riservatezza dei dati sottratti.

Fra i molti vanno richiamati i casi dell’[Ulss 6 Euganea](https://www.aulss6.veneto.it/Attacco-hacker-in-Ulss-6-Euganea), dell’ospedale milanese [Fatebenefratelli](https://www.ansa.it/sito/notizie/tecnologia/hitech/2022/05/02/a-milano-attacco-hacker-agli-ospedali-fatebenefratelli-e-sacco_a91406f7-f1fc-48e0-a015-edae322c84de.html) e dell’[ASL Città di Torino](https://www.aslcittaditorino.it/chiusura-emergenza-attacco-informatico/), nei quali le conseguenze si sono tradotte in significativi ritardi (o addirittura interruzioni) dei servizi ai pazienti.

Fra i più impattati compare poi il settore **energetico**, dove l’Agenzia per la cybersicurezza nazionale avverte di un registrato aumento nelle operazioni malevole; recentemente hanno fatto notizia gli attacchi al gruppo Canarbino nonché ai giganti ENI e GSE (Gestore dei servizi energetici), tutti operanti nell’erogazione di gas e di altre forniture essenziali.

Nel novero delle realtà colpite non mancano certo le istituzioni: secondo [un recente rapporto](https://news.sophos.com/it-it/2022/10/04/the-state-of-ransomware-nella-pubblica-amministrazione-2022/), nell’ultimo anno il 75% degli **enti pubblici** locali o nazionali sarebbe stato destinatario di attacchi informatici. Guardando solo all’ultimo periodo, in estate la [Regione Sardegna](https://www.regione.sardegna.it/j/v/2568?s=437914&v=2&c=392&t=1) ha confermato un *data breach* andato avanti per mesi risultante nella sottrazione (con successiva pubblicazione) di oltre 170 mila file. A settembre un episodio analogo si è verificato nel Comune di [Palermo](https://www.ansa.it/sicilia/notizie/2022/06/02/attacco-hacker-al-sistema-informatico-del-comune-di-palermo_d53780a7-2123-48e8-903f-3c3312b8e4e9.html), mentre a ottobre la città di [Padova](https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwjx2b6Q0ZT7AhXK26QKHfomBE0QFnoECBAQAQ&url=https%3A%2F%2Fwww.padovaoggi.it%2Fcronaca%2Fcambio-password-hacker-comune-padova-26-ottobre-2022.html&usg=AOvVaw2mzAbcFV_daX2TaEdT0ucW) potrebbe aver subito un attacco diretto all’*intranet* comunale.

Sarebbe invece ancora da chiarire la vicenda relativa all’[Agenzia delle Entrate](https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwijyJ7I2ZT7AhWFsKQKHckhCdUQFnoECBAQAQ&url=https%3A%2F%2Fwww.sogei.it%2Fcontent%2Fdam%2Fsogei%2Fazienda%2Fsala-stampa%2Fcomunicati-stampa%2F2022%2FCS_%2520Sogei_25072022.pdf&usg=AOvVaw13WQItYWLKYep6f0ONtL2r), rivendicato dal noto gruppo russo LockBit (particolarmente attivo contro destinatari di alto profilo) e su cui attualmente indaga la Polizia Postale, che però [esclude l’esfiltrazione di dati](https://www.commissariatodips.it/notizie/articolo/comunicato-stampa-3/index.html).
 Prese di mira anche Unioni di Comuni (è il caso di [Valdarno e Valdisieve](https://www.uc-valdarnoevaldisieve.fi.it/eventi-notizie/attacco-informatico-alle-amministrazioni-dellunione-di-comuni-valdarno-e-valdisieve), vittime del famigerato RansomHouse) e prestigiose Università pubbliche (come accaduto a Pisa, dove in seguito a un *breach* studenti e personale sono stati invitati ad aggiornare le proprie credenziali di Ateneo).

Rispetto alle **imprese** private, le più colpite nel 2022 si confermano le aree dei servizi e del manifatturiero; ma neanche il mondo ICT, teoricamente il più preparato e attrezzato contro il cybercrimine, appare completamente al sicuro.

### Le principali tipologie di cyber attacchi

Se i target appaiono estremamente diversificati, spaziando da obiettivi istituzionali ad aziende private (senza dimenticare le continue campagne, soprattutto di *phishing*, rivolte a singoli utenti dei servizi digitali), le categorie di minacce sono invece piuttosto omogenee.

In continuità con gli anni precedenti, al primo posto rimane il ***ransomware*** – ormai da tempo la famiglia di *malware* più diffusa e per cui [l’Italia detiene il primato negativo in Europa](https://www.trendmicro.com/it_it/about/newsroom/press-releases/2022/2022-05-10-italia-prima-in-europa-per-attacchi-ransomware.html) – nelle sue molteplici modalità esecutive; in misur...