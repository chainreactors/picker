---
title: Forum ICT Security, insights dalla 22a Edizione
url: https://www.ictsecuritymagazine.com/notizie/22-forum-ict-security/
source: ICT Security Magazine
date: 2024-10-30
fetch_date: 2025-10-06T18:58:27.394404
---

# Forum ICT Security, insights dalla 22a Edizione

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Forum ICT Security 2024, evento cyber security italia](https://www.ictsecuritymagazine.com/wp-content/uploads/Forum-ICT-Security-2024-1.jpg)

# Forum ICT Security, insights dalla 22a Edizione

A cura di:[Redazione](#molongui-disabled-link)  Ore 29 Ottobre 202430 Ottobre 2024

Il Forum ICT Security 2024, svoltosi il 23 e 24 ottobre a Roma, si conferma come un appuntamento di primo piano nel panorama della cybersecurity italiana.

Ancora una volta l’Auditorium della Tecnica ha ospitato due intense giornate di lavori incentrati sulla sicurezza ICT, durante le quali un folto e caloroso pubblico ha seguito attivamente i 22 interventi tematici e le 4 Tavole Rotonde in programma.

L’[Agenda dell’evento](https://www.ictsecuritymagazine.com/eventi/forumictsecurity2024) ha visto alternarsi sul podio professionisti della sicurezza, figure istituzionali ed esponenti della comunità scientifica, così favorendo uno stimolante dialogo tra le diverse “anime” del settore: questa collaudata formula ha permesso di ribadire la necessità di un costante confronto tra le professionalità coinvolte a vario titolo nella gestione della cybersecurity.

Relatrici e relatori hanno evidenziato le principali sfide emergenti, auspicando la costruzione di una solida comunità di *stakeholder* nonché il rafforzamento dei relativi meccanismi di cooperazione sovranazionale.

![Forum ICT Security, Luca Nicoletti Capo del Servizio Programmi Industriali, Tecnologici e di Ricerca dell'Agenzia per la Cybersicurezza Nazionale](https://www.ictsecuritymagazine.com/wp-content/uploads/Forum-ICT-Security-Luca-Nicoletti-ACN-1024x683.jpg)

Al riguardo, in apertura dei lavori, **Luca Nicoletti** (Capo del Servizio Programmi Industriali, Tecnologici e di Ricerca dell’Agenzia per la Cybersicurezza Nazionale – ACN) ha sottolineato le numerose opportunità offerte dal PNRR; mentre **Luca Tagliaretti** (Executive Director, European Cybersecurity Competence Center – ECCC) ha ricordato che *“l’implementazione del Cyber Solidarity Act prevede la creazione di hub di coordinamento transnazionali per l’identificazione di attacchi cyber, come quello già attivo in Italia insieme ad altri sette paesi, con l’obiettivo di facilitare lo scambio di informazioni in caso di attacco”*.

![Forum ICT Security, Luca Tagliaretti Executive Director, European Cybersecurity Competence Center (ECCC)](https://www.ictsecuritymagazine.com/wp-content/uploads/Forum-ICT-Security-Luca-Taglaretti-European-Cybersecurity-Competence-Center-ECCC-1024x683.jpg)

## **Le Tavole Rotonde del 22° Forum ICT Security**

Nei 4 *panel* in programma sono state analizzate le ultime novità regolamentari e i loro effetti sulle policy aziendali, insieme alle migliori pratiche per la protezione di dati e infrastrutture critiche. Le tavole rotonde della 22ª Edizione del Forum ICT Security sono state organizzate in collaborazione con associazioni leader nei diversi ambiti toccati dalle discussioni, quali: [Cloud Security Alliance Italy](https://cloudsecurityalliance.it/), MADE – [Competence Center per l’Industria 4.0](https://www.made-cc.eu/it/) , [START 4.0 – START 4.0 – Centro di competenza per la sicurezza e l’ottimizzazione delle infrastrutture strategiche](https://www.start4-0.it/) e [CYBER 4.0 – Cybersecurity Competence Center](https://www.cyber40.it/).

La prima Tavola Rotonda, dal titolo *“Cloud Security e Zero Trust: Una strategia integrata per gestire la cyber-resilienza delle organizzazioni”,* moderata da Alberto Manfredi
 Cofondatore e Presidente di CSA Italy, si è concentrata su vecchi e nuovi modelli di sicurezza sul fronte della difesa dalle minacce informatiche. Un tema rispetto a cui l’intervento di **Thomas Mascioli Colavecchi** (Chief Information Security Officer presso il Polo Strategico Nazionale) ha evocato il concetto di “responsabilità condivisa”, con un’evoluzione del concetto di *“Zero Trust”* in vera e propria *“Community of Trust”*.

![Forum ICT Security, Coud security e zero-trust: Matteo Macina, Thomas Mascioli Colavecchi, Alessandro Menna, Alberto Manfredi ](https://www.ictsecuritymagazine.com/wp-content/uploads/Forum-ICT-Security-Cloud-Security-zero-trust-1024x683.jpg)

Il secondo dibattito, moderato da Stefania Stefanelli, Avvocata e Professoressa associata di diritto privato nell’Università degli studi di Perugia – *“Sanità digitale e PNRR, il ruolo della sicurezza informatica e delle nuove tecnologie”* – ha visto un fertile dialogo sulle istanze di sicurezza relative a infrastrutture sanitarie e dati sensibili.

Sul punto **Mauro Moruzzi** (Dipartimento per la Trasformazione Digitale presso la Presidenza del Consiglio dei Ministri) ha richiamato il principio, condiviso da tutti i relatori, di conservazione “*in situ*” delle informazioni sanitarie, con la creazione di *“un sistema federato basato sul presupposto che i dati vengano conservati in ambiente clinico-amministrativo”.*

![Forum ICT Security - Sicurezza Sanità digitale: Marco Armoni, Mario A. Bochicchio, Alessio Gerbaldi, Andrea Margheri, Matteo Montesi, Mauro Moruzzi, Stefania Stefanelli](https://www.ictsecuritymagazine.com/wp-content/uploads/Forum-ICT-Security-sanita-digitale-ditital-healthcare-1024x683.jpg)

Il terzo incontro a più voci moderato da Paola Girdinio, Presidente del Centro di Competenza STA...