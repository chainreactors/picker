---
title: Le aziende italiane prevedono un aumento degli investimenti in cybersecurity
url: https://www.securityinfo.it/2025/06/09/le-aziende-italiane-prevedono-un-aumento-degli-investimenti-in-cybersecurity/
source: Over Security - Cybersecurity news aggregator
date: 2025-06-10
fetch_date: 2025-10-06T22:56:58.219906
---

# Le aziende italiane prevedono un aumento degli investimenti in cybersecurity

Aggiornamenti recenti Ottobre 6th, 2025 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Le aziende italiane prevedono un aumento degli investimenti in cybersecurity

Giu 09, 2025  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [In evidenza](https://www.securityinfo.it/category/in-evidenza/), [Mercato](https://www.securityinfo.it/category/news/mercato-news/), [News](https://www.securityinfo.it/category/news/), [RSS](https://www.securityinfo.it/category/rss/), [Scenario](https://www.securityinfo.it/category/approfondimenti/scenario/)
 [0](https://www.securityinfo.it/2025/06/09/le-aziende-italiane-prevedono-un-aumento-degli-investimenti-in-cybersecurity/#respond)

---

La cybersecurity sta acquisendo sempre più importanza tra le aziende italiane, vista soprattutto come una leva per la competitività e la creazione di valore. A sottolinearlo è la ricerca “[Global Future of Cyber Survey 2025](https://www.deloitte.com/it/it/services/consulting/research/future-of-cyber-4th-edition-italia.html)” di Deloitte dalla quale emerge che **il 52% delle imprese italiane prevede di aumentare gli investimenti in cybersecurity entro i prossimi due anni.**

Le aziende mirano anche a i**ntegrare maggiormente il tema della protezione cyber nelle discussioni della board aziendale.** Attualmente, nel 69% dei casi l’argomento viene affrontato su base almeno mensile, mentre nel 26% dei casi su base almeno settimanale.

![investimenti cybersecurity](https://www.securityinfo.it/wp-content/uploads/2025/06/security-4868167_1920-1.jpg)

*“In un contesto di mercato sempre più digitalizzato **le imprese italiane devono operare in uno scenario di cybersecurity in continua evoluzione**, contraddistinto da sfide complesse ma anche da nuove opportunità per incrementare ulteriormente il valore di business*” ha affermato **Matthew Holt,** Cyber Leader di Deloitte Central Mediterranean. “*Oggi la cybersecurity è riconosciuta non solo come un elemento di difesa delle infrastrutture digitali, ma anche in qualità di **fattore abilitante per la digital transformation e la competitività delle imprese sul merca**to: la protezione dei dati critici, degli asset e del know-how aziendale, insieme all’integrità della fiducia e della reputazione agli occhi dei clienti, sono infatti elementi determinanti per una crescita consolidata nel lungo periodo*“.

La volontà di aumentare gli investimenti in cybersecurity nasce non solo dalla necessità di migliorare i sistemi di difesa, ma anche dal fatto che la sicurezza viene vista come un **fattore strategico** determinante non solo per la **competitività aziendale,** ma anche per la **sostenibilità** e la **reputazione.**

Stando ai risultati della ricerca, la cybersecurity è un **fattore abilitante fondamentale per la gestione degli ecosistemi cloud**, contribuendo a ridurre la complessità degli ambienti, favorendo l’adozione di nuove tecnologie e garantendo risposte tempestive agli attacchi. Tra le strategie di protezione più adottate ci sono l’uso di tecnologie di monitoraggio di componenti e soluzioni (57%), i controlli sull’identità e la gestione degli accessi (44%) e le procedure e policy di sicurezza integrate (41%).

Nonostante l’entusiasmo delle aziende verso la cybersecurity, non mancano le **barriere** che rallentano l’implementazione delle strategie cyber: tra le principali, Deloitte segnala la difficoltà di assumere e mantenere i talenti, la **mancanza di personale specializzato** e la difficoltà di **armonizzare le esigenze di protezione con la capacità di innovazione dell’impresa.**

![](https://www.securityinfo.it/wp-content/uploads/2025/04/2151841682.jpg)

## Cybersecurity: investimenti anche sull’IA

Nel mondo della cybersecurity crescono anche gli investimenti in tecnologie di intelligenza artificiale, in particolare nella **GenAI** e negli **LLM**. Tra le principali potenzialità dell’IA, 9 aziende su 10 citano la possibilità di rispondere più velocemente alle minacce e di monitorare continuamente l’integrità dell’infrastruttura digitale.

L’89% degli intervistati inoltre evidenzia tra i vantaggi la possibilità di analizzare serie storiche e dati in tempo reale per comprendere pattern e individuare attacchi inediti.

Emergono però anche numerose **sfide**: tra le difficoltà più impattanti, le imprese indicano una **governance inadeguata delle iniziative di GenAI** (50%), la necessità di **sviluppare controlli efficaci tra umani e sistemi di IA** (44%) e il p**ossibile inquinamento degli output** a causa della manipolazione dei dataset di addestramento (43%).

In un panorama del genere, in rapida evoluzione, **il CISO sta assumendo il ruolo di coordinatore** in ambito cyber tra le diverse aree di business. Secondo Deloitte, in futuro questa figura non si limiterà a gestire i piani di cybersecurity, ma diventerà una guida strategica per i vertici aziendali.

Condividi l'articolo

* [Tweet](https://twitter.com/share)

---

* [CISO](https://www.securityinfo.it/tag/ciso/), [Cloud](https://www.securityinfo.it/tag/cloud/), [deloitte](https://www.securityinfo.it/tag/deloitte/), [Intelligenza artificiale](https://www.securityinfo.it/tag/intelligenza-artificiale/), [investimenti cybersecurity](https://www.securityinfo.it/tag/investimenti-cybersecurity/), [strategia cyber](https://www.securityinfo.it/tag/strategia-cyber/)

[Helmon e la cybersecurity per tutti. Soprattutto le PMI](https://www.securityinfo.it/2025/06/10/helmon-cybersecurity-per-tutti-soprattutto-pmi/)
[CERT-AGID 31 maggio - 6 giugno: LiberoMail sotto attacco e una nuova campagna MintsLoader](https://www.securityinfo.it/2025/06/09/cert-agid-31-maggio-6-giugno-liberomail-sotto-attacco-e-una-nuova-campagna-mintsloader/)

---

![](https://secure.gravatar.com/avatar/25fb9b2d4cf1cb03debb642c725b4309?s=90&d=mm&r=g)

##### [Marina Londei...