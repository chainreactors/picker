---
title: Campagne russe di disinformazione minano il sostegno all’Ucraina
url: https://www.securityinfo.it/2024/12/05/campagne-russe-di-disinformazione-minano-il-sostegno-allucraina/
source: Over Security - Cybersecurity news aggregator
date: 2024-12-06
fetch_date: 2025-10-06T19:41:10.257684
---

# Campagne russe di disinformazione minano il sostegno all’Ucraina

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Campagne russe di disinformazione minano il sostegno all’Ucraina

Dic 05, 2024  [Valentina Caruso](https://www.securityinfo.it/author/valentina-caruso/ "Articoli scritti da Valentina Caruso")
 [Minacce](https://www.securityinfo.it/category/news/minacce-news/), [News](https://www.securityinfo.it/category/news/)
 [0](https://www.securityinfo.it/2024/12/05/campagne-russe-di-disinformazione-minano-il-sostegno-allucraina/#respond)

---

Le campagne russe di disinformazione si evolvono sfruttando tattiche sempre più sofisticate. **Social Design Agency (SDA)**, azienda con sede a Mosca sanzionata dagli Stati Uniti all’inizio di quest’anno, **è stata collegata a nuove operazioni segrete**. L’obiettivo sarebbe quello di destabilizzare il sostegno globale all’Ucraina e di creare divisioni tra le alleanze occidentali. Grazie a **contenuti generati ad hoc dall’Intelligenza artificiale**, siti fasulli e manipolazione dei social media, le nuove tecnologie e gli strumenti di comunicazione digitale **diventano un complesso veicolo di propaganda** e disinformazione.

## Campagne russe di disinformazione: sempre più evolute

L’ultima campagna dell’agenzia incriminata, **denominata Operazione Undercut dal gruppo [Insikt di Recorded Future](https://www.recordedfuture.com/research/insikt-group)**, dimostra la perseveranza della Russia nell’intento di minare il sostegno all’Ucraina e influenzare la narrativa sul conflitto in corso. Attraverso video potenziati dall’IA e siti di fake news che imitano fonti affidabili, l’operazione **prende di mira un pubblico molto ampio**. A essere colpite sono le popolazioni di Ucraina, Europa e Stati Uniti.

“*Questa campagna non solo mette in dubbio la leadership dell’Ucraina e l’efficacia degli aiuti occidentali, ma alimenta anche le tensioni socio-politiche, diffondendo notizie false sulle elezioni presidenziali statunitensi del 2024 e sul conflitto tra Israele e Gaza*” hanno sottolineato i ricercatori di Recorded Future.

Le tattiche sfruttate da SDA richiamano quelle di Doppelganger, un’altra operazione di disinformazione progettata per diffondere notizie false e fuorvianti attraverso siti web e profili sui social media. **Entrambe le campagne sono collegate a strategie ben più ampie**, come l’Operazione Overload. Quest’ultima ha preso di mira eventi di ampio respiro come le elezioni francesi del 2024 e le Olimpiadi di Parigi.

![campagne russe disinformazione e fake news ucraina](https://www.securityinfo.it/wp-content/uploads/2024/12/campagne-russe-disinformazione.jpeg)

## Come la Russia sfrutta IA e media falsi

Una caratteristica chiave dell’Operazione Undercut è l’uso di video e immagini, generati dall’Intelligenza Artificiale, che imitano marchi noti e affidabili, conferendo credibilità alle false narrazioni. Grazie ad oltre **500 account distribuiti su diverse piattaforme social**, tra cui figurano 9gag e America’s Best Pics and Videos, i cyber criminali riescono ad amplificare la portata dell’operazione di disinformazione.

Tra gli strumenti sfruttati ci sono anche hashtag di tendenza nelle lingue locali. E attraverso piattaforme come **CopyCop, un network che usa l’ingegnerizzazione dei prompt** e i grandi modelli di linguaggio (LLM) **per produrre contenuti in grado di influenzare le scelte politiche delle masse**, l’efficacia dell’operazione cresce ulteriormente. “*Questi sforzi mirano a rappresentare la leadership ucraina come corrotta e inefficace*” hanno osservato gli esperti di Recorded Future.

Parallelamente, i gruppi hacker continuano a usare tecniche di attacco avanzate (come la nearest neighbor) per rubare dati e informazioni sensibili a organizzazioni occidentali che rivestono ruoli chiave.

![Siti fake news travestiti da fonti autorevoli](https://www.securityinfo.it/wp-content/uploads/2024/12/fake-news-dalla-russia.jpg)

## Implicazioni per la sicurezza e la stabilità globale

L’**uso coordinato di propaganda generata dall’IA e cyber attacchi da parte della Russia** sottolinea la crescente complessità dei conflitti moderni. Campagne come l’Operazione Undercut mirano a destabilizzare le alleanze politiche e a erodere la fiducia pubblica, mentre le intrusioni informatiche compromettono dati e infrastrutture critiche.

## Una convergenza molto pericolosa

La convergenza tra disinformazione e attacchi informatici nelle campagne russe rappresenta **una seria minaccia per la stabilità globale**. Le organizzazioni sono chiamate a rafforzare le difese contro la propaganda basata sull’intelligenza artificiale e le intrusioni cyber. Parallelamente, governi e piattaforme tecnologiche rivestono un ruolo cruciale nel mitigare l’influenza di realtà come SDA.

Condividi l'articolo

* [Tweet](https://twitter.com/share)

---

[Cyber insurance: come gli MSP possono rendere le aziende idonee alle polizze](https://www.securityinfo.it/2024/12/05/cyber-insurance-come-gli-msp-possono-rendere-le-aziende-idonee-alle-polizze/)
[Attacchi con codici QR, l’allarme di Cisco Talos](https://www.securityinfo.it/2024/12/05/attacchi-con-codici-qr-lallarme-di-cisco-talos/)

---

![](https://secure.gravatar.com/avatar/0a083e115b9328218407201798ab82c0?s=90&d=mm&r=g)

##### [Valentina Caruso](https://www.securityinfo.it/author/valentina-caruso/)

##### Articoli correlati

* [![Transparency Center Initiative di Kaspersky Lab: cosa significa per l’Italia](https://www.securityinfo.it/wp-content/uploads/2019/01/Morten-Lehn-120x85.jpg)](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/ "Transparency Center Initiative di Kaspersky Lab: cosa significa per l’Italia")

  [Transparency Center Initiative di...](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/ "Permanent link to Transparency Center Initiative di Kasper...