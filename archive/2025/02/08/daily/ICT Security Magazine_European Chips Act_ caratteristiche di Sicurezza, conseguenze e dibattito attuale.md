---
title: European Chips Act: caratteristiche di Sicurezza, conseguenze e dibattito attuale
url: https://www.ictsecuritymagazine.com/articoli/european-chips-act-sec/
source: ICT Security Magazine
date: 2025-02-08
fetch_date: 2025-10-06T20:47:01.863557
---

# European Chips Act: caratteristiche di Sicurezza, conseguenze e dibattito attuale

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![European Chips Act: hardware security, hardware cybersecurity](https://www.ictsecuritymagazine.com/wp-content/uploads/hardware-security.jpg)

# European Chips Act: caratteristiche di Sicurezza, conseguenze e dibattito attuale

A cura di:[Redazione](#molongui-disabled-link)  Ore 7 Febbraio 20255 Febbraio 2025

**L’European Chips Act** rappresenta una delle iniziative strategiche più ambiziose dell’Unione Europea per rafforzare la competitività tecnologica e ridurre la dipendenza da fornitori extra-UE nel settore dei **semiconduttori**.

I chip, conosciuti infatti anche come semiconduttori, rappresentano il cuore pulsante di tutti i dispositivi elettronici. Rivestono un ruolo fondamentale nelle economie moderne e influenzano ogni aspetto della nostra vita quotidiana. Sono alla base della trasformazione digitale e risultano indispensabili per una vasta gamma di settori, tra cui l’*automotive*, le telecomunicazioni, l’elaborazione dei dati, l’industria spaziale, la difesa, i dispositivi intelligenti e il settore del gaming.

La recente crisi globale nella fornitura di semiconduttori ha avuto un impatto significativo sulle catene di approvvigionamento, provocando carenze di prodotti che spaziano dalle automobili ai dispositivi medici, arrivando in alcuni casi a determinare la chiusura temporanea di stabilimenti produttivi. Il piano mira quindi a posizionare l’Europa come leader globale nella produzione di chip avanzati, garantendo una maggiore resilienza tecnologica e strategica. Vediamo allora insieme, quali sono le caratteristiche principali, le conseguenze e gli interrogativi che ruotano attorno al Chips Act.

## **Caratteristiche e articolazioni dell’European Chips Act**

1. #### **Piano di investimenti per 43 miliardi di euro**

L’European Chips Act è il pacchetto legislativo europeo sui semiconduttori, approvato l’8 febbraio 2022 dalla Commissione Europea ed entrato in vigore il 21 settembre 2023, prevede un imponente piano di **investimenti pari [a 43 miliardi di euro](https://commission.europa.eu/strategy-and-policy/priorities-2019-2024/europe-fit-digital-age/european-chips-act_en)**, suddivisi tra fondi pubblici e privati. Questo capitale sarà destinato principalmente a:

* **Costruzione di infrastrutture produttive**
* **Ricerca e sviluppo (R&D)**
* **Supporto alle start-up e piccole imprese innovative**
* **Creazione di un ecosistema industriale integrato per semiconduttori**

L’obiettivo è creare le condizioni per un ecosistema europeo robusto e capace di competere con i giganti mondiali come Stati Uniti, Taiwan e Corea del Sud. **L’Unione Europea si propone di raggiungere una quota del 20% nella produzione globale di semiconduttori** [**entro il 2030**](https://www.ictsecuritymagazine.com/articoli/digital-sovereignty/), raddoppiando il livello attuale.

Gli investimenti non si limiteranno alla costruzione di infrastrutture, ma comprenderanno anche incentivi fiscali e agevolazioni per le aziende high-tech e programmi di formazione avanzata in cybersecurity hardware. Accanto agli investimenti infrastrutturali, infatti il Chips Act pone un forte accento sullo sviluppo delle competenze necessarie per sostenere la crescita del settore. Verranno avviati quindi programmi di formazione avanzata in collaborazione con università e centri di ricerca, al fine di formare una nuova generazione di ingegneri e tecnici specializzati. Questa iniziativa mira non solo a colmare il gap di competenze tecnologiche attualmente presente nel mercato europeo, ma anche a stimolare l’innovazione in ambiti critici come l’intelligenza artificiale, la sicurezza informatica e la sostenibilità energetica.

2. #### **Creazione di foundry avanzate in UE**

Uno degli elementi chiave della legislazione industriale europea qui presa in esame, è la creazione di ***foundry* avanzate** per la produzione di semiconduttori di nuova generazione. Queste strutture permetteranno di:

* Ridurre la dipendenza da fornitori esterni.
* Produrre chip ad alte prestazioni per settori critici come automotive, aerospaziale, telecomunicazioni e difesa.

La presenza di fabbriche avanzate all’interno dell’UE consentirà di rispondere rapidamente alle esigenze del mercato interno e di affrontare eventuali crisi globali della supply chain. Tra i paesi già candidati per ospitare questi stabilimenti ci sono Germania, Francia e Paesi Bassi, già noti per la loro capacità produttiva nel settore tecnologico.

Inoltre, saranno adottate pratiche di produzione sostenibile per ridurre l’impatto ambientale del settore, promuovendo il riciclo dei materiali e l’efficienza energetica.

3. #### **Sviluppo di competenze e talenti nel settore**

Un aspetto fondamentale del Chips Act come sopra accennato, è lo sviluppo delle competenze necessarie per sostenere la crescita del settore dei semiconduttori. Verranno infatti avviati programmi di formazione e collaborazioni con università e centri di ricerca per:

* **Formare una nuova generazione di ingegneri specializzati.**
* **Promuovere l’innovazione attraverso progetti di ricerca congiunti.**
* **Colmare il gap di competenze tecnologiche attualmente presente nel mercato europeo.**

Iniziative come la creazione di accademie europee per i semiconduttori e centri di eccellenza per la cybersecurity hardware contri...