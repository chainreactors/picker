---
title: Linee guida GDPR per la compilazione del Registro del Titolare e del Responsabile
url: https://www.ictsecuritymagazine.com/articoli/gdpr-linee-guida/
source: ICT Security Magazine
date: 2024-12-13
fetch_date: 2025-10-06T19:39:48.561712
---

# Linee guida GDPR per la compilazione del Registro del Titolare e del Responsabile

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![GDPR per la compilazione del Registro del Titolare e del Responsabile](https://www.ictsecuritymagazine.com/wp-content/uploads/gdpr-2.jpg)

# Linee guida GDPR per la compilazione del Registro del Titolare e del Responsabile

A cura di:[Massimo Ippoliti](#molongui-disabled-link)  Ore 12 Dicembre 202427 Marzo 2025

Questo articolo rientra nella serie di contenuti di approfondimento legati al tema del Registro del Trattamenti. In questo focus ci concentreremo sugli elementi essenziali per la compilazione del Registro del Titolare, uno strumento cruciale per garantire la conformità al Regolamento Generale sulla Protezione dei Dati.

## **Compilazione del Registro del Titolare: Guida Completa all’Articolo 30 GDPR**

Il titolare nel compilare il Registro è tenuto ad inserire alcune informazioni che il GDPR predefinisce e più in particolare deve inserire:

*“Il nome e i dati di contatto del titolare del trattamento e, ove applicabile, del contitolare del trattamento, del rappresentante del titolare del trattamento e del responsabile della protezione dei dati.”*

Individuate sopra con l’ausilio delle definizioni figure coinvolte nella compilazione occorre ora illustrare brevemente la figura del contitolare. Con riferimento alla figura dei contitolari è utile ribadire che il fatto costitutivo della contitolarità è rappresentato dalla determinazione congiunta delle finalità e dei mezzi del trattamento e non l’esistenza o meno di un accordo tra le parti, non rileva infatti né l’accordo tra le parti né il nomen iuris utilizzato dalle parti per qualificare il negozio.

In presenza di una violazione del GDPR, infatti, il giudice competente alla ricostruzione dei fatti analizzerà il caso concreto e dunque l’esistenza di una determinazione congiunta delle finalità e dei mezzi del trattamento in concreto e non il contenuto dell’accordo di contitolarità qualora divergente dal principio enunciato richiamandosi in tal senso l’art. 26, par. 2 e par 3 del GDPR che offre alcune indicazioni per individuare il ruolo da attribuire a ciascun contitolare nonché sull’effettiva tutela dell’interessato.

## **Accountability: le responsabilità dei Contitolari**

In ambito di accountability le parti sono tenute a delineare adeguatamente i rispettivi ruoli e i rapporti dei contitolari che assumono con gli interessati e, il contenuto essenziale dell’accordo è messo a disposizione dell’interessato.

In tema di responsabilità nei confronti dell’interessato occorre precisare che, a norma dell’art. 26, par 3 del GDPR, indipendentemente dalle disposizioni dell’accordo tra i contitolari, l’interessato può esercitare i propri diritti ai sensi del presente regolamento nei confronti di e contro ciascun titolare del trattamento e quindi il GDPR se da un lato consente ai titolari di sottoscrivere un accordo dall’altro esclude la possibilità di limitare le singole responsabilità dei contitolari. L’autonomia privata, pertanto, non può derogare alle disposizioni poste a presidio dei diritti degli interessati.

Poiché in un trattamento può essere presente un titolare oppure in alternativa due o più titolari, rinviandosi per approfondimento alle “Linee guida 07/2020 sui concetti di titolare del trattamento e di [responsabile del trattamento](https://www.ictsecuritymagazine.com/articoli/il-ruolo-del-responsabile-del-trattamento-nella-gestione-della-sicurezza-dei-dati-aspetti-contrattuali-e-pratici/) ai sensi del GDPR adottate il 7 luglio 2021”, nel caso di due o più titolari, il trattamento viene svolto in regime di contitolarità a norma dell’art 26 par. 1 del GDPR, la medesima attività deve essere censita nei registri di ciascun Titolare.

Occorre chiarire, e quindi tenere presente, che la determinazione delle finalità dei mezzi del trattamento tra due o più contitolari non implica necessariamente la determinazione completa delle finalità dei mezzi del trattamento ma può presentarsi con una modalità di condivisione parziale delle finalità dei mezzi del trattamento.

**Finalità del Trattamento e Base Giuridica: Elementi Chiave per la Compliance**

*“Le finalità del trattamento e base giuridica del trattamento”*

L’avvio di ciascun trattamento dei dati personali può avere luogo esclusivamente se associato ad una finalità (scopo del trattamento) individuata preventivamente e in modo puntuale per ciascun trattamento e per ciascuna categoria di interessati e in coerenza con le condizioni di liceità previste.

[L’art. 5 par. 1 lett. b) del GDPR](https://www.garanteprivacy.it/documents/10160/0/Regolamento%2BUE%2B2016%2B679.%2BArricchito%2Bcon%2Briferimenti%2Bai%2BConsiderando%2BAggiornato%2Balle%2Brettifiche%2Bpubblicate%2Bsulla%2BGazzetta%2BUfficiale%2B%2Bdell%27Unione%2Beuropea%2B127%2Bdel%2B23%2Bmaggio%2B2018) specifica che i dati personali devono essere raccolti per finalità determinate, esplicite e legittime, e successivamente trattati in modo che non sia incompatibile con tali finalità; un ulteriore trattamento dei dati personali a fini di archiviazione nel pubblico interesse, di ricerca scientifica o storica o a fini statistici non è, conformemente all’articolo 89, par. 1 del GDPR, considerato incompatibile con le finalità iniziali («limitazione della finalità»).

Il Titolare è dunque tenuto ad individuare le finalità del trattamento prim...