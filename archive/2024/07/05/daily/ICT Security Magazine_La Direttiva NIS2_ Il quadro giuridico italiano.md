---
title: La Direttiva NIS2: Il quadro giuridico italiano
url: https://www.ictsecuritymagazine.com/articoli/la-direttiva-nis2-il-quadro-giuridico-italiano/
source: ICT Security Magazine
date: 2024-07-05
fetch_date: 2025-10-06T17:51:08.077837
---

# La Direttiva NIS2: Il quadro giuridico italiano

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![La Direttiva NIS2: Il quadro giuridico italiano](https://www.ictsecuritymagazine.com/wp-content/uploads/La-Direttiva-NIS2-1.jpg)

# La Direttiva NIS2: Il quadro giuridico italiano

A cura di:[Lara Maugeri e Antonietta Riccardi](#molongui-disabled-link)  Ore 4 Luglio 202426 Settembre 2025

Dall’entrata in vigore della Direttiva NIS nel 2016, il contesto delle minacce informatiche ha subito significative trasformazioni, registrando un incremento del numero, dell’entità, della sofisticazione e della frequenza degli incidenti informatici.

Sebbene la Direttiva NIS abbia costituito un passo iniziale rilevante, questa evoluzione ha messo in luce l’insufficienza del quadro normativo vigente e le disparità nella sua applicazione tra gli Stati membri dell’Unione Europea, manifestando la necessità di un aggiornamento normativo per rispondere efficacemente ai rischi emergenti e alle sfide del futuro.

In risposta alla crescente esigenza di rafforzare la sicurezza informatica e la resilienza del sistema economico e sociale europeo, il 14 dicembre 2020, la Commissione Europea ha avanzato una proposta di aggiornamento della Direttiva NIS, culminata con l’emanazione della Direttiva (UE) 2022/2555, nota come NIS2, il 27 dicembre 2022 da parte del Parlamento Europeo e del Consiglio.

Questa nuova direttiva abroga la precedente, introducendo un rinnovato impegno verso l’uniformità e il potenziamento delle misure di sicurezza informatica per gli operatori essenziali e importanti, con l’obbligatorio recepimento della normativa da parte degli Stati membri entro il 17 ottobre 2024.

## NIS2 e Decreto Attuativo Italiano: Nuovi Obblighi, Registrazione e Sanzioni per la Cyber Resilienza

La NIS2 si distingue per il suo approccio sistematico e coerente, mirato a colmare le lacune precedentemente identificate e armonizzare le disposizioni relative alla gestione del rischio di cybersicurezza e alla notifica degli incidenti informatici.

Essa estende l’ambito di applicazione per includere nuove esigenze di tutela in settori emergenti e nell’economia digitale interconnessa, mirando così a potenziare la resilienza delle infrastrutture critiche e a favorire la cooperazione e lo scambio di informazioni tra gli Stati membri dell’Unione Europea. In tale ottica, la Direttiva stabilisce obblighi più definiti per gli operatori e accresce notevolmente i requisiti per l’[implementazione delle best practice](https://arxiv.org/abs/2412.08084) di sicurezza informatica.

Per assicurare la conformità a tali requisiti ed obblighi, vengono introdotti meccanismi di vigilanza ed esecuzione uniformi ed efficaci, corredati da sanzioni legali più rigide per le violazioni.

Con lo schema di Decreto legislativo, approvato il 10 giugno 2024, si realizza un’importante evoluzione nella legislazione italiana per allinearsi alle disposizioni della Direttiva (UE) 2022/2555. Tale decreto incorpora un insieme di interventi strategici finalizzati a potenziare la resilienza e la sicurezza delle infrastrutture critiche di rete e dei sistemi informativi.

In questo contesto normativo, l’Agenzia per la Cybersicurezza Nazionale (ACN) è stata confermata autorità nazionale responsabile per la gestione e il coordinamento delle misure di sicurezza informatica, operando come principale interfaccia per le relazioni con altri Stati membri e con le istituzioni europee.

Il decreto *de quo* stabilisce criteri precisi per identificare i soggetti tenuti a implementare strategie efficaci di gestione dei rischi cibernetici e a segnalare tempestivamente eventuali incidenti. Tali requisiti si estendono a un ampio spettro di operatori essenziali attivi in settori chiave come energia, trasporti, settore bancario, gestione delle acque potabili e reflue, produzione alimentare, sanità, spazio e infrastrutture digitali, al fine di preservare la sicurezza e il benessere collettivi.

Lo schema di Decreto introduce una novità di rilievo: l’obbligo di iscrizione per i soggetti che rientrano nell’ambito di applicazione della normativa. L’articolo 7, paragrafo 1, prevede che tali soggetti debbano registrarsi, o aggiornare annualmente la propria registrazione, sulla piattaforma digitale resa disponibile dall’Autorità nazionale competente NIS.

L’obbligo di registrazione sarà operativo non appena la piattaforma dell’Autorità sarà accessibile e, successivamente, dovrà essere adempiuto tra il 1° gennaio e il 28 febbraio di ogni anno. Il processo di registrazione richiede la comunicazione di dati accurati e aggiornati, come la ragione sociale, l’indirizzo, i recapiti, la designazione di un punto di contatto e i settori di appartenenza indicati nel suddetto articolo.

La summenzionata procedura è fondamentale per garantire che le organizzazioni siano correttamente classificate come soggetti essenziali o importanti, facilitando una gestione efficace e uniforme delle politiche di sicurezza informatica, come delineato negli articoli 3 e 6 del Decreto.

Inoltre, questo adempimento è necessario per consentire all’Agenzia per la Cybersicurezza Nazionale di svolgere le proprie funzioni di supervisione, controllo e gestione della sicurezza informatica, in conformità con quanto stabilito nel Decreto stesso: la registrazione, infatti, fornisce all’ACN le informazioni necessarie per identificare e...