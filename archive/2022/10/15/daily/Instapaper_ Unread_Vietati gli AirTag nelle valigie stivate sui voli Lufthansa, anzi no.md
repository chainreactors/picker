---
title: Vietati gli AirTag nelle valigie stivate sui voli Lufthansa, anzi no
url: https://attivissimo.blogspot.com/2022/10/vietati-gli-airtag-nelle-valigie.html
source: Instapaper: Unread
date: 2022-10-15
fetch_date: 2025-10-03T20:01:02.814994
---

# Vietati gli AirTag nelle valigie stivate sui voli Lufthansa, anzi no

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2022/10/13

### Vietati gli AirTag nelle valigie stivate sui voli Lufthansa, anzi no

[![](https://blogger.googleusercontent.com/img/b/R29vZ2xl/AVvXsEiUdVo9D0RfoJd9Nc7cWyQftVlEgmjwKVM2_3HOe1bG6OBIoRaeVLZIpXm8jd6IZVHUFx38-ZuYPHnRCVQYWPbr7kxMorfkGSyYg7oPBUccNdaDw9tuIhimjyAvlU3eEabrrQo3-YV6hUx3QxYbnVm-IQl1IFENn99kp1vPNlXZOj9wFz_Lzdk/s320/Apple-AirTags-Picture.webp)](https://blogger.googleusercontent.com/img/b/R29vZ2xl/AVvXsEiUdVo9D0RfoJd9Nc7cWyQftVlEgmjwKVM2_3HOe1bG6OBIoRaeVLZIpXm8jd6IZVHUFx38-ZuYPHnRCVQYWPbr7kxMorfkGSyYg7oPBUccNdaDw9tuIhimjyAvlU3eEabrrQo3-YV6hUx3QxYbnVm-IQl1IFENn99kp1vPNlXZOj9wFz_Lzdk/s1200/Apple-AirTags-Picture.webp)

*Questo articolo è disponibile anche in [versione podcast audio](https://attivissimo.blogspot.com/2022/10/podcast-rsi-occhi-finti-sulle-auto.html).*

Gli AirTag, i localizzatori elettronici di Apple grandi quanto una moneta,
sono ottimi non solo per ritrovare le chiavi smarrite ma anche per scoprire
che fine hanno fatto le nostre valigie dopo un volo in aereo, soprattutto
quando la compagnia aerea le smarrisce.

Molti viaggiatori hanno preso l’abitudine di infilare uno di questi
localizzatori nelle proprie valigie prima dell’imbarco, usando sia gli AirTag
sia i prodotti analoghi di altre marche, e in parecchi
[casi](https://9to5mac.com/2022/07/14/airtags-in-baggage/) questo
ha
[rivelato](https://twitter.com/mallo75004/status/1432436115575820288?ref_src=twsrc%5Etfw%7Ctwcamp%5Etweetembed%7Ctwterm%5E1432436115575820288%7Ctwgr%5E0baf9ceafa5419ef9989a2d28853b7c62fadcbce%7Ctwcon%5Es1_&ref_url=https%3A%2F%2Fboingboing.net%2F2022%2F10%2F08%2Flufthansa-bans-airtags-in-luggage-after-passengers-publicly-shame-them-with-location-of-lost-luggage.html)
dove si trovavano gli effetti personali smarriti ben prima che venissero
localizzati dalle compagnie aeree, causando imbarazzi e cattiva pubblicità. Ad
aprile 2022, per esempio, la compagnia Aer Lingus ha
[perso](https://9to5mac.com/2022/04/25/man-uses-airtags-and-powerpoint-presentation-to-ask-airline-for-his-lost-bags/)
i bagagli di un passeggero, dichiarando di non avere idea di dove si
trovassero, ma il proprietario ha usato gli AirTag per indicare alla compagnia
aerea dov’erano e li ha recuperati con l’aiuto della polizia.

Tuttavia l’8 ottobre scorso Lufthansa ha
[dichiarato](https://twitter.com/lufthansa/status/1578879849577385984)
pubblicamente che vietava gli AirTag accesi lasciati nei bagagli
*“**perché –* ha detto *–* *sono classificati come pericolosi e devono essere spenti”*. È stata la
prima compagnia a vietarli esplicitamente. Ma il 12 ottobre Lufthansa ha fatto
dietrofront,
[dicendo](https://www.nytimes.com/2022/10/12/travel/lufthansa-apple-airtags-luggage.html)
che le autorità tedesche avevano dato il via libera.

Il divieto iniziale era dovuto al fatto che gli AirTag sono considerati
*“dispositivi elettronici portatili”* e quindi sono soggetti alle norme
sulle merci pericolose emesse dall’Organizzazione Internazionale
dell'Aviazione Civile (ICAO) per il trasporto sugli aerei. Avendo un
trasmettitore, in teoria andrebbero spenti, come si fa per i telefonini, i
computer portatili, i tablet e simili messi nel bagaglio e stivati.

Ma si tratta di un trasmettitore Bluetooth Low Energy, alimentato oltretutto
da una batteria minuscola, una CR2032 approvata per l’uso negli orologi e nei
telecomandi per automobili, per cui le emissioni radio e la pericolosità di
questi localizzatori non sono paragonabili per esempio a quelle di un
telefonino, tablet o computer. Infatti alcune compagnie aeree li accettano
esplicitamente e negli Stati Uniti sono
[consentiti](https://www.nytimes.com/2022/10/12/travel/lufthansa-apple-airtags-luggage.html)
dalla FAA, l’ente che si occupa della regolamentazione dell’aviazione civile.

Al momento attuale, insomma, sembra che gli AirTag e i localizzatori affini si
possano mettere tranquillamente nelle valigie, ma è sempre opportuno chiedere
alla specifica compagnia aerea con la quale si vola.

Comunque stiano le cose, la vicenda è un esempio notevole della potenza della
tecnologia informatica moderna, che permette a un singolo utente di essere più
efficace di un servizio bagagli smarriti di un’intera compagnia aerea.

*Fonti aggiuntive:
[Airwaysmag](https://airwaysmag.com/lufthansa-not-bannig-airtags/),
[9to5Mac](https://9to5mac.com/2022/10/10/lufthansa-not-banning-airtags-claiming-otherwise/amp/),
[New York Times](https://www.nytimes.com/2022/10/12/travel/lufthansa-apple-airtags-luggage.html),* [*Watson.ch*](https://www.watson.de/leben/urlaub%20%26%20freizeit/879935671-airtags-im-flugzeug-koffer-erlaubt-oder-verboten-lufthansa-aeussert-sich)*.*

Pubblicazione iniziale:
[13.10.22](https://attivissimo.blogspot.com/2022/10/vietati-gli-airtag-nelle-valigie.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/7684952978494866229 "Post per email")

Labels:
[Apple](https://attivissimo.blogspot.com/search/label/Apple),
[aviazione](https://attivissimo.blogspot.com/search/label/aviazione),
[PodcastRSI](https://attivissimo.blogspot.com/search/label/PodcastRSI),
[radio](https://attivissimo.blogspot.com/search/label/radio),
[sorveglianza](https://attivissimo.blogspot.com/search/label/sorveglianza),
[tracciamento](https://attivissimo.blogspot.com/search/label/tracciamento)

#### Nessun commento:

[Posta un commento](https://www.blogger.com/comment/fullpage/post/7421441/7684952978494866229)

[Post più recente](https://attivissimo.blogspot.com/2022/10/meta-presenta-il-visore-quest-pro.html "Post più recente")

[Post più vecchio](https://attivissimo.blogspot.com/2022/10/joe-rogan-intervista-steve-jobs.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/7684952978494866229/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
Malti
Nederlandse
Norske (Bokmål)
Polski
Português
Română
Русский
Slovenská jazyku
Slovenski jezik
Shqiptar
Српски језик
Svenska
Swahili
ไทย
Filipino
Türk
Українське
اردو
Việt
ייִדיש
中文 (简体字)
中文 (正體字)

![](https://blogger.googleusercontent.com/img/b/R29vZ2xl/AVvXsEhQ-_-OkaZJxWiZ8HkG3dGC9gbuPA1qB0VDZQ_nOM3eKADHVNjFHFpuxfv0jRYUqMFEy9I7T68WBC4RqG2fgk01IH3SXqiRjKw2b146wtndBtQV-IupobE5YcCFlmXWeIV8sQYgsw/s1600/Cattivissimo-by-francesco-lombardi-gianluigi-gatti.png)

Credit: Gianluigi Gatti

## Libri

[Luna? Sì, ci siamo andati!](http://luna1969.info)

[Moon Hoax: Debunked!](https://www.moonhoaxdebunked.com/)

[Almanacco dello Spazio](https://almanaccodellospazio.ch/)

[L’Efficercatore: uso avanzato dei motori di ricerca](https://efficercatore.blogspot.com/)

[Come diventare detective antibufala](https://www.generazioniconnesse.it/site/_file/documenti/Comunicazione/Fake_news/Dispensa_Docenti_decalogo_bastabufale.pdf) (guida commissionata da MIUR e Camera dei Deputati)

[Gli altri miei libri](https://attivissimo.blogspot.com/p/libri-pubblicati.html)

## Appuntamenti pubblici

[![](https://blogger.googleusercontent.com/img/b/R29vZ2xl/AVvXsEiwWo0VmlJW4KbR2KYCr10iEPHo1F2w37XMCsBe5YIHWIkZiTTkwcN6y_lIPVZN5bLGrtRczw_v5yBt1gR4s-sJkJ5lF9aXXgNJAF9TQ3LtGxygFpUy8zxCOOjP4YWq4t27h8HnIQ/s200/calendar-flat-icon-01-.jpg)](https://attivi...