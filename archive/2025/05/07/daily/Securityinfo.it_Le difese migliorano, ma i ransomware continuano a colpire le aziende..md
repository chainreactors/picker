---
title: Le difese migliorano, ma i ransomware continuano a colpire le aziende.
url: https://www.securityinfo.it/2025/05/06/le-difese-migliorano-ma-i-ransomware-continuano-a-colpire-le-aziende-il-report-veeam/?utm_source=rss&utm_medium=rss&utm_campaign=le-difese-migliorano-ma-i-ransomware-continuano-a-colpire-le-aziende-il-report-veeam
source: Securityinfo.it
date: 2025-05-07
fetch_date: 2025-10-06T22:30:43.050873
---

# Le difese migliorano, ma i ransomware continuano a colpire le aziende.

Aggiornamenti recenti Ottobre 6th, 2025 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Le difese migliorano, ma i ransomware continuano a colpire le aziende

Mag 06, 2025  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [Attacchi](https://www.securityinfo.it/category/news/attachi/), [Campagne malware](https://www.securityinfo.it/category/approfondimenti/campagne-malware/), [In evidenza](https://www.securityinfo.it/category/in-evidenza/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [RSS](https://www.securityinfo.it/category/rss/)
 [0](https://www.securityinfo.it/2025/05/06/le-difese-migliorano-ma-i-ransomware-continuano-a-colpire-le-aziende-il-report-veeam/#respond)

---

Le minacce informatiche continuano a evolversi e, anche se le difese delle aziende migliorano, **il 70% di esse è ancora a rischio di attacchi**. Il report **Veeam** “[*From Risk to Resilience: Veeam 2025 Ransomware Trends and Proactive Strategies Report*](https://go.veeam.com/ransomware-trends)” rivela che, sebbene la percentuale di aziende colpite dai ransomware sia diminuita dal 75% al 69%, **la minaccia rimane comunque elevata.**

La diminuzione dipende dal miglioramento della preparazione e dalle pratiche di resilienza adottate, oltre che da una maggiore collaborazione tra i team IT e di sicurezza; ciò, però, non è ancora sufficiente per contrastare le minacce dei ransomware.

“***Le organizzazioni stanno migliorando le loro difese contro gli attacchi informatici, ma 7 su 10 hanno comunque subito un attacco nell’ultimo anno**. E di coloro che sono stati attaccati, solo il 10% ha recuperato più del 90% dei propri dati, mentre il 57% ne ha recuperati meno del 50%. I nostri ultimi risultati indicano chiaramente che la minaccia del ransomware continuerà a sfidare le organizzazioni per tutto il 2025 e oltre*” ha dichiarato **Anand Eswaran, CEO di Veeam**.

![Veeam](https://www.securityinfo.it/wp-content/uploads/2025/05/95096.jpg)

Secondo il rapporto Veeam, **le organizzazioni che danno priorità alla resilienza dei dati sono in grado di riprendersi dagli attacchi ransomware fino a sette volte più velocemente**, riducendo al contempo il tasso di perdita di dati.

Il report evidenzia anche che, di fronte a un **aumento degli attacchi con esfiltrazione di dati sensibili** e di proprietà intellettuale, è necessario lavorare per rafforzare le misure di cybersecurity e per ridurre il numero di vulnerabilità sfruttabili.

Parte della difficoltà da parte delle imprese di rispondere agli attacchi e riprendersi dopo un incidente sta nelle **lacune di pianificazione**: anche se il 98% delle organizzazioni intervistate ha dichiarato di disporre un playbook per il ransomware, meno della metà includeva elementi tecnici chiave come le verifiche e le frequenze di backup e una catena di comando predefinita.

Dopo gli attacchi, le aziende si sono dette meno fiduciose nelle proprie capacità di contrastare i ransomware: se prima il 69% diceva di essere pronto, la percentuale è scesa al 20% dopo l’incidente.

Dal punto di vista dei pagamenti dei riscatti, il valore totale è diminuito nel 2024, con **il 36% delle organizzazioni colpite che ha scelto di non pagare**. Delle restanti, l’82% ha comunque pagato meno del riscatto iniziale e il 60% ha pagato meno della metà della somma. Questi numeri dipendono anche dalle nuove normative e dai quadri legali che scoraggiano il pagamento dei riscatti.

A fronte di una crescita del numero di attacchi ransomware, è indispensabile che le aziende aumentino gli investimenti nella cybersecurity. “*Con l’evoluzione della natura e della tempistica degli attacchi, è essenziale per ogni organizzazione **passare da misure di sicurezza reattive a strategie di resilienza dei dati proattive**. Adottando un approccio proattivo alla sicurezza, investendo in solide soluzioni di ripristino e promuovendo la collaborazione tra i vari dipartimenti, le organizzazioni possono ridurre in modo significativo l’impatto degli attacchi ransomware*” ha concluso Eswaran.

Condividi l'articolo

* [Tweet](https://twitter.com/share)

---

* [backup](https://www.securityinfo.it/tag/backup/), [protezione proattiva](https://www.securityinfo.it/tag/protezione-proattiva/), [Ransomware](https://www.securityinfo.it/tag/ransomware/), [resilienza](https://www.securityinfo.it/tag/resilienza/), [riscatto ransomware](https://www.securityinfo.it/tag/riscatto-ransomware/), [Veeam](https://www.securityinfo.it/tag/veeam/)

[I criminali sfruttano la vulnerabilità in Samsung MagicINFO 9 Server](https://www.securityinfo.it/2025/05/07/i-criminali-sfruttano-la-vulnerabilita-in-samsung-magicinfo-9-server/)
[Veeam annuncia l'integrazione per MCP di Anthropic](https://www.securityinfo.it/2025/05/05/veeam-annuncia-lintegrazione-per-mcp-di-anthropic/)

---

![](https://secure.gravatar.com/avatar/25fb9b2d4cf1cb03debb642c725b4309?s=90&d=mm&r=g)

##### [Marina Londei](https://www.securityinfo.it/author/marina-londei/)

##### Articoli correlati

* [![RedHat vittima di un breach: sottratti oltre 500 GB di dati](https://www.securityinfo.it/wp-content/uploads/2025/10/Gemini_Generated_Image_t7m3xlt7m3xlt7m3-120x85.png)](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/ "RedHat vittima di un breach: sottratti oltre 500 GB di dati")

  [RedHat vittima di un breach: sottratti...](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/ "Permanent link to RedHat vittima di un breach: sottratti oltre 500 GB di dati")

  Ott 03, 2025  [0](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/#res...