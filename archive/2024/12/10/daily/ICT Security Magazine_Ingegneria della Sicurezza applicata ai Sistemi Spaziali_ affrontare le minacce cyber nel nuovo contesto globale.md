---
title: Ingegneria della Sicurezza applicata ai Sistemi Spaziali: affrontare le minacce cyber nel nuovo contesto globale
url: https://www.ictsecuritymagazine.com/articoli/sicurezza-sistemi-spaziali/
source: ICT Security Magazine
date: 2024-12-10
fetch_date: 2025-10-06T19:44:05.490258
---

# Ingegneria della Sicurezza applicata ai Sistemi Spaziali: affrontare le minacce cyber nel nuovo contesto globale

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/Ingegneria-della-Sicurezza-nello-spazio-1.jpg)

# Ingegneria della Sicurezza applicata ai Sistemi Spaziali: affrontare le minacce cyber nel nuovo contesto globale

A cura di:[Daniele Frasca](#molongui-disabled-link)  Ore 9 Dicembre 202420 Gennaio 2025

Il panorama dell’ingegneria della sicurezza applicata ai sistemi spaziali sta attraversando una trasformazione profonda, con gli attacchi informatici che emergono come la minaccia più insidiosa e pericolosa.

A differenza delle minacce fisiche, che consentono un intervento immediato, i cyber attacchi sono spesso difficili da identificare e comprendere, rendendo la prevenzione e la mitigazione delle loro conseguenze estremamente complesse: in risposta a questo nuovo scenario l’ingegneria della sicurezza ha assunto un ruolo di primaria importanza, diventando un campo specializzato all’interno dell’ingegneria spaziale. Questo settore si concentra sugli aspetti critici della sicurezza nella progettazione e nello sviluppo dei sistemi spaziali, con particolare attenzione alla protezione contro le minacce cyber.

L’evoluzione del concetto di “guerra non lineare” ha introdotto un nuovo approccio metodologico alla strategia militare, in netto contrasto con le pratiche del passato. Questa definizione (coniata da Vladislav Surkov, consigliere personale di Vladimir Putin) fa riferimento a una complessa tecnica di manipolazione mediatica e finanziaria finalizzata a creare confusione e instabilità all’interno di un sistema, rendendolo vulnerabile e difficile da difendere/governare.

Due *driver* fondamentali guidano la sicurezza dei sistemi complessi: l’uso del sistema – soprattutto in contesti militari – e le politiche relative ai dati, che rivestono un ruolo cruciale nella protezione delle informazioni sensibili gestite dal sistema. Il contesto attuale è caratterizzato da sfide significative, con l’adozione di sistemi *dual-use* che rappresentano una tendenza emergente per massimizzare le sinergie finanziarie.

La cooperazione internazionale diventa sempre più essenziale per lo sviluppo e l’impiego di questi sistemi.

![I sistemi spaziali integrati nel teatro operativo](https://www.ictsecuritymagazine.com/wp-content/uploads/fig01-1024x520.png)

Fig 1 – I sistemi spaziali integrati nel teatro operativo

### La Sicurezza dei sistemi di osservazione della Terra

I sistemi di osservazione della Terra rivestono un ruolo critico nella sicurezza, grazie alla loro capacità di fornire immagini ad alta risoluzione e di accesso globale. Tuttavia, questa stessa caratteristica li rende vulnerabili a diverse minacce: è pertanto necessario implementare misure di sicurezza per proteggere gli asset del sistema, garantendo la disponibilità, l’integrità e la confidenzialità dei dati.

La definizione di una politica di sicurezza efficace è fondamentale per affrontare le minacce cyber in modo proattivo. Questa politica dovrebbe comprendere l’identificazione degli asset da proteggere, l’analisi dei punti deboli del sistema e la valutazione delle contromisure necessarie. Tra le misure di sicurezza chiave si annoverano la certificazione Common Criteria, la protezione COMSEC e l’implementazione di sistemi crittografici.

![Esempi di Asset di un Sistema Spaziale](https://www.ictsecuritymagazine.com/wp-content/uploads/fig02.png)

Fig. 2 – Esempi di Asset di un Sistema Spaziale

### Gestione degli asset e misure di sicurezza

Gli asset di un sistema spaziale possono includere una vasta gamma di informazioni e dati sensibili che devono essere protetti per garantire la confidenzialità, l’integrità e la disponibilità. Tra questi rientrano i dati acquisiti dai sensori di bordo, i cataloghi di richieste, gli scenari operativi per la difesa, la protezione dei dati sui link terra/bordo, nonché i *database* e piani di missione duali.

In particolare:

#### Dati acquisiti dai sensori di bordo

Questi dati rappresentano informazioni critiche raccolte dai sensori dei satelliti, come immagini e dati scientifici. La loro protezione è essenziale per evitare l’accesso non autorizzato e garantire l’integrità delle informazioni trasmesse.

#### Cataloghi di richieste

I cataloghi di richieste contengono informazioni sulle esigenze degli utenti e le specifiche richieste per l’acquisizione di dati da parte dei satelliti. La loro protezione è necessaria per impedire l’accesso non autorizzato e assicurare che le richieste siano autentiche e non alterate.

#### Scenari operativi per la Difesa

Gli scenari operativi includono piani e strategie per l’utilizzo dei satelliti in operazioni di difesa. La protezione di questi scenari è cruciale per garantire la sicurezza nazionale e prevenire l’interferenza di attori ostili.

#### Protezione dei dati sui link terra/bordo

I link di comunicazione tra le stazioni a terra e i satelliti sono vulnerabili agli attacchi cyber. È fondamentale implementare misure di sicurezza, come la crittografia, per proteggere i dati trasmessi e prevenire l’intercettazione o la manomissione.

#### Database e piani di missione duali

I *database* contengono informazioni critiche per la gestione e il funzionamento dei satelliti, inclusi i piani di missione duali che prevedono l’uso dei satelliti sia per scopi civili che milit...