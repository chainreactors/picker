---
title: I recenti Information Leakage in Italia: perché non è stato un hacking e perché avrebbe dovuto esserlo
url: https://www.ictsecuritymagazine.com/articoli/information-leakage-it/
source: ICT Security Magazine
date: 2024-11-20
fetch_date: 2025-10-06T19:19:39.340852
---

# I recenti Information Leakage in Italia: perché non è stato un hacking e perché avrebbe dovuto esserlo

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![information leakage italia](https://www.ictsecuritymagazine.com/wp-content/uploads/information-leakage.jpg)

# I recenti Information Leakage in Italia: perché non è stato un hacking e perché avrebbe dovuto esserlo

A cura di:[Fabrizio Baiardi](#molongui-disabled-link)  Ore 19 Novembre 202419 Novembre 2024

L’ultimo scandalo informatico italiano è stato generato da un information leakage che ha coinvolto politici e altre persone esposte socialmente. Alcune organizzazioni pubbliche e private sono state bersaglio del leakage o ne hanno sfruttato i risultati, amplificando la portata del danno e portando alla luce debolezze strutturali nei sistemi di sicurezza, tanto che queste informazioni riservate hanno raggiunto ambienti al di fuori del contesto originale, generando un effetto domino di conseguenze negative che ha coinvolto diversi settori sociali e istituzionali, coinvolgendo persino lo Stato del Vaticano.

Dopo un primo periodo in cui si è invocata la classica ed abusata spiegazione di attaccanti sofisticati ed abilissimi, è emersa una realtà più triviale: l’information leakage è stato causato da alcune persone che, utilizzando i diritti di accesso concessi loro, hanno acceduto a informazioni su politici e personaggi della vita pubblica che poi hanno rivenduto ad altri.

## **Problemi Legati all’Information Leakage**

Anche se non si tratta di una intrusione nei sistemi informatici, ma semplicemente dell’uso illegale dei propri diritti di accesso a delle basi di dati, vi sono diverse ragioni per considerare le vere cause informatiche del information leakage. Punto di partenza di un’analisi informatica del problema è l’uso illegale dei diritti.

![Information Leakage italiano, information leakage governo italiano, information leakage vip, divulgazione informazioni sensibili](https://www.ictsecuritymagazine.com/wp-content/uploads/Role-Based_Access_Controls.jpg)

Sul termine “illegale” si dovrebbe discutere molto, perché, di fondo, nessuna illegalità è stata commessa se per illegalità si intende l’acquisizione tramite una intrusione di diritti di accesso che la politica di sicurezza del sistema vieta ad un utente.

In questo caso, all’utente erano stati concessi i diritti in modo perfettamente legale; al massimo possiamo parlare di una violazione del “need to know”, ovvero dell’accesso a informazioni non necessarie per il compito assegnato. Un secondo problema è il mancato controllo: qualcuno avrebbe dovuto monitorare gli accessi effettuati e scoprire che erano non necessari e quindi sicuramente finalizzati a scopi diversi da quelli di servizio.

Assunto quindi che la violazione del need to know non ha richiesto nessun attacco informatico, né particolari abilità o competenze informatiche, quello che resta per spiegare la violazione sono i pesanti errori compiuti nella progettazione del sistema e, in particolare, nella definizione della politica di sicurezza che stabilisce i diritti dei singoli utenti e i compiti ad essi assegnati, oltre al monitoraggio della corretta applicazione della politica.

La root cause, ovvero la causa prima dei problemi della base di dati, è non aver impiegato il [principio del privilegio minimo](https://www.ictsecuritymagazine.com/articoli/sicurezza-zero-trust-visibilita-e-valutazione-continua-dei-privilegi/), che richiede di minimizzare i diritti di accesso di ogni utente al più piccolo insieme necessario per i compiti dell’utente. Da decenni, tutte le best practice di sicurezza informatica richiedono, direi quasi supplicano, i progettisti di usare questo principio, che permette di minimizzare i danni dovuti a furti di credenziali o ad utenti maliziosi.

Non si è nemmeno utilizzata una soluzione meno generale, nota come il [role-based access control](https://www.researchgate.net/publication/24164143_Role-Based_Access_Controls), ovvero il controllo dell’accesso alle risorse – nel nostro caso, il database – basato sul ruolo delle persone. Se chiunque può accedere a qualunque informazione nel database, è evidente che non stiamo considerando il ruolo che la persona occupa e i compiti ad essa assegnati.

Il monitoraggio degli accessi in un sistema in cui chiunque può accedere a qualunque informazione è una chimera, dato il numero di utenti, la quantità degli accessi e la mole dei dati. Questo non vuole essere una giustificazione, ma una semplice spiegazione.

## **Soluzioni per Prevenire Information Leakage**

Ammesso che la condivisione di informazioni sia necessaria e fondamentale per le indagini di polizia giudiziaria, è possibile gestirla in modo più efficace e trasparente se si individuano specifici ruoli all’interno dell’organizzazione complessiva, che possono accedere a informazioni di altre indagini. L’esistenza di ruoli specifici permette di focalizzare il monitoraggio dei comportamenti su alcuni ruoli specifici e non su tutte le persone. Inoltre, è possibile anche utilizzare strumenti di intelligenza artificiale e big data che analizzino gli accessi delle persone ai dati per scoprire eventuali anomalie.

Un possibile esempio di anomalia è quello di una persona che acceda a molti dati in un periodo molto limitato o che concentri i propri accessi su singole persone o eventi. Strumenti del genere sono allo stato dell’arte da molti anni e vengono utilizzati in ...