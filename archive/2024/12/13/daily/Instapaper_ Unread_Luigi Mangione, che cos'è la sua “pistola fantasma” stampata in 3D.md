---
title: Luigi Mangione, che cos'è la sua “pistola fantasma” stampata in 3D
url: https://www.wired.it/article/luigi-mangione-pistola-fantasma-stampa-3d/
source: Instapaper: Unread
date: 2024-12-13
fetch_date: 2025-10-06T19:42:15.121111
---

# Luigi Mangione, che cos'è la sua “pistola fantasma” stampata in 3D

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Luigi Mangione, che cos'è la sua “pistola fantasma” stampata in 3D

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Andy Greenberg](/contributor/andy-greenberg/)

[Diritti](/diritti/)

11.12.2024

# Luigi Mangione, che cos'è la sua “pistola fantasma” stampata in 3D

Sul 26enne accusato dell'omicidio di Brian Thompson è stata trovata una versione particolare di ghost gun, creata con un mix di componenti commerciali e fai-da-te

![Fmda 19.2](https://media-assets.wired.it/photos/67596bc725e891ee4a98deab/16:9/w_2560%2Cc_limit/IMG_5907.jpg)

Una Fmda 19.2Mr Snow Makes

Più di un decennio dopo l'avvento della **pistole stampate in 3D** – che negli Stati uniti erano assurte a icona del libertarismo diventando un incubo per il controllo delle armi da fuoco – la polizia americana afferma di aver trovato una di queste armi fatte in casa in plastica **nelle mani di [Luigi Mangione](https://www.wired.it/article/luigi-mangione-omicidio-brian-thompson-analisi-account-online/)**, quello che al momento è forse il presunto assassino più famoso del mondo. Per la comunità di armaioli americani fai-da-te che hanno dedicato anni a perfezionare le armi da fuoco stampabili, la pistola che secondo le forze dell'ordine sarebbe stata usata da Mangione per **uccidere Brian Thompson**, amministratore della società di assicurazione mediche United Healthcare, è riconoscibile quanto il 26enne di origini italiane, e dimostra [**quanto questi strumenti siano diventati pratici e letali**](https://www.wired.it/attualita/tech/2021/03/29/stampa-3d-armi/).

## La *ghost gun* di Luigi Mangione

Nelle 24 ore successive alla pubblicazione della foto della presunta pistola di Mangione da parte della polizia, gli appassionati online di armi da fuoco stampate in 3D hanno rapidamente identificato l'arma come un **particolare modello di *ghost gun*, o “pistola fantasma”**: un'arma da fioco **fatta in casa** senza numero di serie e creata assemblando un mix di componenti commerciali e fai-da-te. La pistola sembra essere una **Chairmanwon V1**, una versione modificata di un popolare modello di Glock parzialmente stampata in 3D e nota come **Fmda 19.2**, acronimo dello slogan libertario ***Free Men Don't Ask*** ("gli uomini liberi non chiedono").

La Fmda 19.2, lanciata nel 2021, è un modello relativamente vecchio per gli standard delle pistole stampate in 3D, ma anche uno dei più noti e collaudati, spiega John, un armaiolo che online si fa chiamare Mr. Ma. La Chairmanwon V1 che la polizia afferma di aver trovato in possesso di Mangione nel momento dell'arresto in un McDonald's di Altoona, in Pennsylvania, si differenzia dall'originale solo per la **struttura dell''impugnatura**, modificata da un altro armaiolo dilettante che si fa chiamare appunto Chairmanwon.

"*Da persona che fabbrica armi da fuoco come questa da cinque anni, è **una scelta un po' strana**. Abbiamo costruito modelli più belli*", afferma Mr. Snow Makes, che ogni anno organizza una gara di tiro con armi fantasma. "*È uno dei primi modelli di glock stampati in 3D che è stato ampiamente testato e che è riuscito a diventare un'**arma da fuoco affidabile e funzionale***", aggiunge.

Il 9 dicembre Mangione è stato formalmente accusato dell'omicidio di Thompson, avvenuto il 4 dicembre, e di altri reati commessi in Pennsylvania. Un "[**manifesto**](https://www.kenklippenstein.com/p/luigis-manifesto)" scritto a mano che la polizia dice di aver trovato in possesso dell'uomo **denuncia le pratiche di United Healthcare** e, più in generale, **il settore delle assicurazioni sanitarie degli Stati Uniti**. Su alcuni bossoli rinvenuti sul luogo dell'omicidio, fuori dall'hotel New York Hilton Midtown di Manhattan, sarebbero state scritte le [parole *deny*, *defend* e *depose*](https://www.wired.it/article/brian-thompson-omicidio-pallottole-parole/), interpretate come una critica alle pratiche dell'industria sanitaria.

Il fatto che anche un modello relativamente vecchio di pistola stampata in 3D abbia permesso a Mangione di sparare ripetutamente a Thompson nel centro di Manhattan – in quella che è sicuramente **la sparatoria di più alto profilo compiuta con una *ghost gun* o un'arma stampata in 3D** – dimostra quanto sia **avanzata** la tecnologia delle armi fai-da-te, osserva Cody Wilson, fondatore del gruppo per i diritti dei possessori di armi Defense distributed. A differenza dei primi modelli di pistola stampati in 3D, l'Fdma 19.2 può essere fabbricato centinaia o addirittura migliaia di volte senza che i suoi **componenti in plastica** si rompano. "***Non è necessario essere esperti** di armi stampate in 3D o di tiro, e funziona tutto*", afferma Wilson.

Nonostante le forze dell'ordine e altri la descrivano come una "*pistola stampata in 3D*", la Fmda 19.2 lo è **solo parzialmente**, un aspetto che la rende fondamentalmente diversa dalle armi come la Liberator, la prima pistola stampata in 3D con un solo colpo che Wilson ha presentato nel 2013.

Le armi come la Fmda 19.2 invece sono assemblate **combinando parti disponibili in commercio** – come canne, carrelli e caricatori, a volte venduti in kit – e **un telaio fatto in casa**. Dal momento che il telaio è l'elemento regolamentato dell'arma, stampare in 3D questo pezzo o crearlo a casa permette di **eludere le leggi americane sul controllo delle armi** e di [costruire le cosiddette *ghost gun*](https://www.wired.com/2015/06/i-made-an-untraceable-ar-15-ghost-gun/), che **non hanno un numero di serie e possono essere ottenute senza controlli o periodi di attesa**.

La Fmda 19.2 , lanciata da un gruppo di costruttori di armi inizialmente ispirato a Defense distributed di Wilson e originariamente noto come Deterrence dispensed, si distingueva per l'uso di ***rail* disponibili in commercio**, i componenti metallici che permettono di far scorrere la parte superiore dell'arma, nota come carrello, che si ritrae a ogni sparo, resettando il grilletto e caricando un nuovo colpo nella camera.

La modifica relativamente semplice apportata all'Fdma 19.2 – il ricorso a *rail* metallici disponibili in commercio invece di quelli fatti in casa – ha fatto sì che il modello venisse considerato **la versione più pratica e affidabile di glock stampata in 3D** al momento della sua uscita tre anni fa. "*Esistevano già pistole in stile glock, ma i componenti interni dei rail non erano così raffinati* – dice Mr. Snow Makes–*. È una sorta di miscela perfetta tra telaio stampato in 3D e rail di precisione*".

## L'ideologia dietro alle pistole fantasma

Deterrence dispensed, il gruppo dietro la Fmda 19.2, ha poi cambiato nome ribattezzandosi The Gatalog. Ma sul sito originale dell'organizzazione sono ancora presenti gli **slogan libertari** sui diritti dei possessori di armi che ne riassumono l'ideologia: "*Tutti gli individui hanno diritto a difendere la propria umanità*", si legge sul sito. O ancora: "*Il controllo delle armi da fuoco ha fallito*".

Solo due mesi fa Peter Celentano, un uomo di Bergen, nello stato New York, che avrebbe ricoperto il ruolo di amministratore di Gatalog, è stato [arrestato e accusato](https://www.justice.gov/usao-wdny/pr/genesee-county-man-charged-possession-machineguns) di **possesso illegale di due mitragliatrici e di numerosi componenti di fucili Ar-15 stampati in 3D e altri fatti in casa**.

**Non è chiaro se Mangione abbia deciso di usare una pistola stampata in 3D...