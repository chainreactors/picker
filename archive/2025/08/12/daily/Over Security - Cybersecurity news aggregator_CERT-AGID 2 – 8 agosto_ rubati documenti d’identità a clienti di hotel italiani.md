---
title: CERT-AGID 2 – 8 agosto: rubati documenti d’identità a clienti di hotel italiani
url: https://www.securityinfo.it/2025/08/11/cert-agid-2-8-agosto-rubati-documenti-didentita-a-clienti-di-hotel-italiani/
source: Over Security - Cybersecurity news aggregator
date: 2025-08-12
fetch_date: 2025-10-07T00:49:58.777393
---

# CERT-AGID 2 – 8 agosto: rubati documenti d’identità a clienti di hotel italiani

Aggiornamenti recenti Ottobre 6th, 2025 5:03 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Impennata delle scansioni dei portali di login di Palo Alto Networks: +500%](https://www.securityinfo.it/2025/10/06/impennata-delle-scansioni-dei-portali-di-login-di-palo-alto-networks-500/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 2 – 8 agosto: rubati documenti d’identità a clienti di hotel italiani

Ago 11, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Leaks](https://www.securityinfo.it/category/news/leaks-news/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/08/11/cert-agid-2-8-agosto-rubati-documenti-didentita-a-clienti-di-hotel-italiani/#respond)

---

La scorsa settimana il **CERT-AGID** ha rilevato e analizzato **85 campagne malevole** che hanno interessato l’Italia.

Di queste, **43 erano specificamente rivolte a obiettivi situati in Italia**, mentre le restanti 42, pur essendo di natura generica, hanno comunque avuto ricadute sul nostro territorio.

L’attività di monitoraggio e analisi ha portato all’individuazione di **723 indicatori di compromissione (IoC)**, che sono stati messi a disposizione degli enti accreditati per facilitare l’attività di prevenzione e risposta agli incidenti.

### I temi della settimana

Il CERT-AGID ha identificato **19 temi sfruttati per la diffusione di campagne malevole** sul territorio italiano.

Tra questi, il più rilevante è stato come al solito il **settore bancario (Banking), coinvolto in 14 campagne di phishing** mirate contro gli istituti ING, BPM, Mooney e Intesa Sanpaolo.

Nella maggior parte dei casi, i messaggi fraudolenti sono stati inviati tramite email, con una sola eccezione in cui è stata utilizzata la posta elettronica certificata (PEC).  L’argomento è stato inoltre impiegato in tre campagne generiche che hanno diffuso malware come Remcos e SnakeKeylogger.

![](https://www.securityinfo.it/wp-content/uploads/2025/08/CERT-AGID-cover-1.png)

Il CERT-AGID questa settimana ha rilevato 85 campagne malevole e individuato 723 indicatori di compromissione.

Si tratta di un modus operandi ormai consolidato, in **cui i criminali simulano comunicazioni ufficiali di banche** per convincere le vittime a inserire le proprie credenziali o a scaricare file dannosi, sfruttando layout e linguaggio credibili per superare la diffidenza iniziale.

Un altro tema ricorrente è stato quello delle **Multe, sfruttato in 10 campagne di phishing** rivolte a utenti italiani.

Tutti i messaggi, veicolati via email, simulavano **notifiche di mancato pagamento** provenienti dal servizio PagoPA, minacciando presunte conseguenze legali in caso di mancata azione immediata.

L’obiettivo era **indurre i destinatari a cliccare su link** che rimandano a siti malevoli, dove vengono richiesti dati sensibili, comprese le informazioni delle carte di pagamento. La strategia punta sul senso di urgenza e sul timore di sanzioni per aumentare le probabilità di successo.

Il tema degli **Ordini** è stato utilizzato per una campagna mirata contro obiettivi italiani e per otto campagne di portata più ampia, tutte distribuite via email.

In questo caso, le esche digitali sono state progettate per installare malware come Guloader, MassLogger, Remcos, FormBook e AgentTesla, con funzioni di **furto di dati e controllo remoto dei dispositivi infetti**.

Anche i **Documenti** sono stati al centro di attività malevole, con **una campagna di phishing rivolta a utenti italiani di LiberoMail e cinque campagne generiche** che hanno incluso sia tentativi di phishing a tema Microsoft e Outlook, sia distribuzioni di malware come AgentTesla, XWorm e Lumma.

In tutti i casi, le email truffaldine miravano **a convincere gli utenti ad aprire allegati o link apparentemente legittimi** per sottrarre credenziali o infettare i sistemi.

Tra gli eventi più rilevanti segnalati dal CERT-AGID figura la scoperta della **messa in vendita di documenti d’identità rubati a clienti di hotel italiani**, pubblicati su un noto forum underground da un attore malevolo conosciuto come “mydocs”.

Il materiale trafugato comprende **decine di migliaia di scansioni ad alta risoluzione di passaporti, carte d’identità e altri documenti acquisiti durante i check-in**.

Secondo lo stesso attore, i dati sarebbero stati **sottratti tra giugno e luglio 2025** grazie ad accessi non autorizzati a quattro strutture alberghiere del Paese.

![](https://www.securityinfo.it/wp-content/uploads/2025/08/CERT-AGID-temi-1.png)

Fonte: CERT-AGID

Infine, sono state rilevate due campagne di phishing mirato contro personale e studenti di due università italiane: **l’Università di Pisa e l’Università di Padova**.

In entrambi i casi, i criminali hanno realizzato copie fraudolente dei portali ufficiali di accesso alle aree riservate degli atenei, allo scopo di **rubare le credenziali istituzionali**.

La somiglianza nella struttura e nelle modalità operative fa ipotizzare che gli attacchi possano essere **riconducibili allo stesso attore**.

### Malware della settimana

Nel corso della settimana sono state individuate **dodici famiglie di malware** attive nello scenario italiano, con diverse campagne che hanno sfruttato temi ricorrenti e modalità di distribuzione ormai consolidate nel panorama delle minacce informatiche.

**AgentTesla** si conferma tra i più diffusi, con diverse campagne generiche che hanno utilizzato esche come “Aggiornamenti”, “Preventivo”, “Pagamenti”, “Documenti”, “Ordine” e “Prezzi”.

Questi attacchi sono stati veicolati tramite emai...