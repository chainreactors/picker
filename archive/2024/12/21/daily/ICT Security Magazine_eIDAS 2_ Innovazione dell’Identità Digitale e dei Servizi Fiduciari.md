---
title: eIDAS 2: Innovazione dell’Identità Digitale e dei Servizi Fiduciari
url: https://www.ictsecuritymagazine.com/articoli/eidas-2-identita-digitale/
source: ICT Security Magazine
date: 2024-12-21
fetch_date: 2025-10-06T19:41:50.956520
---

# eIDAS 2: Innovazione dell’Identità Digitale e dei Servizi Fiduciari

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![eIDAS 2: Innovazione dell'Identità Digitale e dei Servizi Fiduciari. Anna Conte Responsabile Sviluppo Servizi Digitali & Cybersecurity, CSQA e Andrea Castello Responsabile di Schema Servizi Digitali, CSQA](https://www.ictsecuritymagazine.com/wp-content/uploads/Anna-Conte-e-Andrea-Castello-CSQA-Forum.jpg)

# eIDAS 2: Innovazione dell’Identità Digitale e dei Servizi Fiduciari

A cura di:[Anna Conte e Andrea Castello](#molongui-disabled-link)  Ore 20 Dicembre 202420 Dicembre 2024

L’Unione Europea si trova nel mezzo di una trasformazione normativa senza precedenti con **eIDAS 2**, che ridefinisce l’identità digitale e i servizi fiduciari.

Come emerso durante l’intervento *“eIDAS\_2 e la nuova conservazione digitale: l’evoluzione dei servizi trust nell’ambito dell’UE”* tenuto da Anna Conte (Responsabile Sviluppo Servizi Digitali & Cybersecurity – [CSQA](https://www.csqa.it/it-it)) e Andrea Castello (Responsabile Schema Servizi Digitali – CSQA) in occasione del [Forum ICT Security 2024](https://www.ictsecuritymagazine.com/eventi/forumictsecurity2024#programma), questo processo mira a definire un quadro giuridico che faciliti la creazione di un sistema di identità digitale unico e sicuro per ogni cittadino comunitario.

Tale evoluzione normativa – avviata inizialmente in Italia e progressivamente estesa all’intera Unione – si concretizza attraverso oltre venti regolamenti, parte di un ambizioso programma di digitalizzazione dell’ecosistema europeo: l’obiettivo è fornire una risposta strategica alle sfide poste da un contesto tecnologico sempre più interconnesso e vulnerabile a rischi di natura sistemica.

Guarda la registrazione video dell’intervento:

# Creazione di un Quadro Normativo Uniforme

Castello ha evidenziato come negli ultimi anni la priorità dell’Unione Europea sia stata la creazione di un quadro regolatorio uniforme, partendo nel 2014 con eIDAS per la definizione di un framework di identità digitale passando poi nel 2016 con il GDPR per la protezione dei dati personali fino ad arrivare ad atti recenti come Dora il *Cyber Resilience Act*.

![eIDAS 2 e Identità Digitale: la Nuova Conservazione Digitale - Legislazione dell’UE: panorama della cybersicurezza](https://www.ictsecuritymagazine.com/wp-content/uploads/LEGISLAZIONE-UE-PANORAMA-DELLA-CIBERSICUREZZA-700x406.jpg)

Questi regolamenti non sono esclusivamente volti alla definizione di standard tecnici: mirano infatti alla costruzione di un ecosistema digitale interoperabile a livello europeo, caratterizzato da una convergenza normativa che rafforza la fiducia nella sicurezza degli strumenti digitali. L’interazione tra i vari strumenti normativi tende perciò allo sviluppo di una struttura integrata che tuteli non solo la privacy degli utenti ma anche la sicurezza complessiva, nonché la resilienza e la continuità operativa del sistema.

L’attuale quadro normativo si estende ben oltre la mera sicurezza informatica, includendo ulteriori aspetti essenziali come la trasparenza contrattuale, la continuità operativa e l’accessibilità dei servizi digitali.

Particolare attenzione è rivolta alla continuità del servizio anche in condizioni di indisponibilità temporanea dei fornitori, per garantire che i cittadini possano continuare a fare affidamento su piattaforme digitali resilienti: ciò richiede l’adozione di standard rigorosi oltre all’integrazione di misure di *backup* e *disaster recovery*, tutti elementi imprescindibili per mantenere la fiducia nei servizi digitali.

# Identità Digitale: l’evoluzione di eIDAS e il Wallet Digitale Europeo

L’evoluzione di eIDAS (*electronic IDentification Authentication and Signature*) rappresenta una pietra miliare nella creazione di un’infrastruttura unificata di identità digitale.

Dal suo lancio nel 2014 eIDAS ha infatti subito importanti trasformazioni, passando da un’iniziale focus su identità digitali e firme elettroniche ad una nuova versione – [eIDAS 2.0 (Regolamento UE 1183/24)](https://eur-lex.europa.eu/legal-content/IT/TXT/PDF/?uri=OJ:L_202401183), pubblicata nel maggio 2024 – che introduce il concetto del *wallet* digitale europeo. Destinato a diventare il principale strumento di gestione dell’identità digitale dei cittadini, questo *wallet* consentirà di amministrare in sicurezza un insieme di attributi verificabili, quali dati sanitari, titoli di studio e altre informazioni personali, così riducendo al minimo il rischio di furti di identità e altre forme di frode.

Il *wallet* digitale europeo consisterà, quindi, in una piattaforma unificata che consentirà ai cittadini di accedere a una vasta gamma di servizi pubblici e privati, autenticarsi in sicurezza e firmare digitalmente vari tipi di documenti, nonché di conservare attestati e certificati in modo protetto.

La riduzione della frammentazione delle credenziali e il consolidamento dell’identità digitale rappresentano elementi cardine per migliorare l’efficienza e la sicurezza complessiva del sistema; il relatore ha ribadito come l’adozione di questo strumento sia motivata dalla necessità di creare un ambiente di fiducia che faciliti l’interazione tra individui, istituzioni e aziende, promuovendo l’adozione su vasta scala dei servizi digitali nel contesto europeo.

# Timeline di Implementazione e Gestione del Transitorio

Il processo...