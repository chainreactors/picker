---
title: Lo strano caso dello spam in latino
url: http://attivissimo.blogspot.com/2023/01/lo-strano-caso-dello-spam-in-latino.html
source: Il Disinformatico
date: 2023-01-24
fetch_date: 2025-10-04T04:40:22.400065
---

# Lo strano caso dello spam in latino

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2023/01/23

### Lo strano caso dello spam in latino

[![](https://blogger.googleusercontent.com/img/b/R29vZ2xl/AVvXsEhuapcj_eW4EhhU__VgqL-JxK-Hn2yPhQN-yufel0c3P8E0a1VcKGbnVMduuXH5lLfETD8VWFQLYGTKdKKd_jLq3cA5y5LiJo0tDP9WCJqsxan2rb-J_mQfcIsryWFRqS61OjDuzyyCwr2xwHd9jbAZSSyUewK1UdgEhw1siQnAQA690UstKog/s320/ab26222d-5529-4589-8ec4-cbc0d151dad0.jpg)](https://blogger.googleusercontent.com/img/b/R29vZ2xl/AVvXsEhuapcj_eW4EhhU__VgqL-JxK-Hn2yPhQN-yufel0c3P8E0a1VcKGbnVMduuXH5lLfETD8VWFQLYGTKdKKd_jLq3cA5y5LiJo0tDP9WCJqsxan2rb-J_mQfcIsryWFRqS61OjDuzyyCwr2xwHd9jbAZSSyUewK1UdgEhw1siQnAQA690UstKog/s3072/ab26222d-5529-4589-8ec4-cbc0d151dad0.jpg)

Diversi amici e lettori mi hanno segnalato di aver ricevuto una
[mail in latino](https://twitter.com/MGrecoMD/status/1617573778602573831)
che li ha sorpresi moltissimo:

> Bonus dies, mi amice, quid agis?
>
> Longissimum tempus. Gaudeo te certiorem facere de meis rebus in accipiendis
> pecunia illa hereditatis sub cooperatione novi e patria tua translata.
>
> Mox in INDIA sum incepta pro obsidione cum mea portione totius summae.
> Interim non oblitus sum praeteritorum laborum et conatum adiuvandi me in
> transferendis illis pecuniarum hereditatibus, quamvis aliquo modo nobis
> defecerit.
>
> Nunc secretarium meum in LOME Togo Africae occidentalis contactum, nomen
> eius MRS JESSE ROBERT in inscriptionem electronicam
> (jessyrobert1991@gmail.com) pete ut tibi summam totalis ($1,500,000.00) tibi
> mitteret, cuius ego decies centena millia quingenti milia civitatum
> unitarum. pro recompensatione tua conservata pro omnibus praeteritis
> laboribus et conatibus me in re gerenda adiuvandum.
>
> Tuam operam per id tempus valde probabam. Libenter igitur senties et
> contactum secretarii mei MRS JESSE ROBERTI et eam instrue ubi ad te mitteret
> ATM CARD summae totalis ($1,500,000.00). Fac ut sciam statim a te accipias
> ut post omnem passionem tunc gaudeam participare possimus. In momento, hic
> valde occupatus sum propter incepta collocanda, quae cum novo socio meo in
> manibus habeo, tandem meminerim me mandavisse pro te mandasse secretario meo
> ut ATM CARD exciperet (1,500,000.00) sic sentire. cum ea libere attingas,
> quantum tibi sine ulla dilatione mittet.
>
> Optime respicit,

Se vi state chiedendo cosa voglia dire questa strana mail, magari perché
l’avete ricevuta anche voi, non è una prolissa formula magica di Harry Potter o una
comunicazione del Vaticano: è spam, ma uno spam decisamente originale.

Il latino del messaggio contiene errori grossolani: a un certo punto, per
esempio, parla di *“civitatum unitarum”* dopo aver citato un importo, ma
è una traduzione maccheronica di *“dollari statunitensi”*, ma il suo
senso è vagamente traducibile lo stesso se sapete il latino o se ne immettete il testo
in un traduttore automatico.

In sintesi, un sedicente “Eugenius Albert” vi ringrazia per averlo aiutato a
trasferire una fantomatica eredità da un paese a un altro e vuole
ricompensarvi dandovi una altrettanto fantomatica tessera Bancomat sulla quale
ci sarebbe un milione e mezzo di dollari di credito. Per riceverla dovete solo
contattare il suo *secretarium*, che sta a Lome, in Togo, e si chiama
Jesse Robert. Il signor Albert vi chiede di farlo via mail -- pardon,
*in inscriptionem electronicam*.

È chiaramente un tentativo di truffa, ma resta il mistero del motivo per cui
lo spammer/truffatore ha scelto il latino. Potrebbe trattarsi di un modo
originale per tentare di eludere i filtri antispam, che sembra aver
funzionato, visto che me ne sono arrivate parecchie segnalazioni. Potrebbe
anche essere un modo per incuriosire il destinatario. In tal caso, lo spammer
forse presume che l’uso del latino non sia un ostacolo, visto che chi è
sufficientemente incuriosito probabilmente ha a disposizione un traduttore
online per decifrare il contenuto del messaggio.

Le prime ipotesi arrivate:

*“Ho una soluzione: il latino è percepito come "Lingua franca della Chiesa",
no? Semplicemente si passa dal "principe Nigeriano" all'"ammanicato delle
banche Vaticane" come esempio di grande ricchezza”*
([Bufale.net su Mastodon](https://mastodon.uno/%40factcheck/109740312312275070))

*“temo che qualcuno, nel configurare il bot, abbia invertito il parametro
Latin del set di caratteri al posto del parametro italian inerente la lingua
di output del traduttore automatico.”*
([Informapirata su Mastodon](https://mastodon.uno/%40informapirata/109740094090409858))

Sia come sia, ovviamente non è il caso di rispondere.
*Haec epistula electronica delenda est*.

*Illustrazione
[proposta](https://lexica.art/?q=spammer+reading+in+latin&prompt=d2ac784b-92e1-43f8-99b2-1bb245cef13a)
da Lexica.art chiedendo “spammer reading in Latin”.*

Pubblicazione iniziale:
[23.1.23](https://attivissimo.blogspot.com/2023/01/lo-strano-caso-dello-spam-in-latino.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/6036919531777741837 "Post per email")

Labels:
[PodcastRSI](https://attivissimo.blogspot.com/search/label/PodcastRSI),
[spam](https://attivissimo.blogspot.com/search/label/spam),
[truffe](https://attivissimo.blogspot.com/search/label/truffe)

#### Nessun commento:

[Posta un commento](https://www.blogger.com/comment/fullpage/post/7421441/6036919531777741837)

[Post più recente](https://attivissimo.blogspot.com/2023/01/faq-no-non-ho-una-newsletter.html "Post più recente")

[Post più vecchio](https://attivissimo.blogspot.com/2023/01/liberare-spazio-in-una-casella-gmail.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/6036919531777741837/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
Malti
Nederlandse
Norske (Bokmål)
Polski
Português
Română
Русский
Slovenská jazyku
Slovenski jezik
Shqiptar
Српски језик
Svenska
Swahili
ไทย
Filipino
Türk
Українське
اردو
Việt
ייִדיש
中文 (简体字)
中文 (正體字)

![](https://blogger.googleusercontent.com/img/b/R29vZ2xl/AVvXsEhQ-_-OkaZJxWiZ8HkG3dGC9gbuPA1qB0VDZQ_nOM3eKADHVNjFHFpuxfv0jRYUqMFEy9I7T68WBC4RqG2fgk01IH3SXqiRjKw2b146wtndBtQV-IupobE5YcCFlmXWeIV8sQYgsw/s1600/Cattivissimo-by-francesco-lombardi-gianluigi-gatti.png)

Credit: Gianluigi Gatti

## Libri

[Luna? Sì, ci siamo andati!](http://luna1969.info)

[Moon Hoax: Debunked!](https://www.moonhoaxdebunked.com/)

[Almanacco dello Spazio](https://almanaccodellospazio.ch/)

[L’Efficercatore: uso avanzato dei motori di ricerca](https://efficercatore.blogspot.com/)

[Come diventare detective antibufala](https://www.generazioniconnesse.it/site/_file/documenti/Comunicazione/Fake_news/Dispensa_Docenti_decalogo_bastabufale.pdf) (guida commissionata da MIUR e Camera dei Deputati)

[Gli altri miei libri](https://attivissimo.blogspot.com/p/libri-pubblicati.html)

## Appuntamenti pubblici

[![](https://blogger.googleusercontent.com/img/b/R29vZ2xl/AVvXsEiwWo0VmlJW4KbR2KYCr10iEPHo1F2w37XMCsBe5YIHWIkZiTTkwcN6y_lIPVZN5bLGrtRczw_v5yBt1gR4s-sJkJ5lF9aXXgNJAF9TQ3LtGxygFpUy8zxCOOjP4YWq4t27h8HnIQ/s200/calendar-flat-icon-01-.jpg)](https://attivissimo.me/disinformaticalendario/prossimi/)

[Prossimi eventi pubblici](https://attivissimo.me/disinformaticalendario/prossimi/)

[Eventi pubblici ...