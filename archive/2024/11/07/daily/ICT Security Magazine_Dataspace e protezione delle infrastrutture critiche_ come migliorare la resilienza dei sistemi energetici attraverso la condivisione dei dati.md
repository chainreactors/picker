---
title: Dataspace e protezione delle infrastrutture critiche: come migliorare la resilienza dei sistemi energetici attraverso la condivisione dei dati
url: https://www.ictsecuritymagazine.com/articoli/dataspace-infrastrutture-critiche/
source: ICT Security Magazine
date: 2024-11-07
fetch_date: 2025-10-06T19:20:31.351873
---

# Dataspace e protezione delle infrastrutture critiche: come migliorare la resilienza dei sistemi energetici attraverso la condivisione dei dati

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![dataspace infrastrutture critiche energia resilienza e sicurezza](https://www.ictsecuritymagazine.com/wp-content/uploads/dataspace.jpg)

# Dataspace e protezione delle infrastrutture critiche: come migliorare la resilienza dei sistemi energetici attraverso la condivisione dei dati

A cura di:[Luigi Romano e Paolo Roccetti](#molongui-disabled-link)  Ore 6 Novembre 20246 Novembre 2024

L’inarrestabile proliferare di applicazioni basate sui dati sta rivoluzionando il settore energetico. Ne derivano importanti sfide nella condivisione dei dati tra gli operatori pubblici e privati del settore, che richiedono soluzioni innovative. Il progetto Europeo CyberSEAS ha tra i suoi obiettivi strategici lo sviluppo di soluzioni basate sul paradigma dei dataspace per garantire la sicurezza della cooperazione tra i vari stakeholder della catena del valore del settore energetico.

## **Come può la condivisione dei dati nel dominio energetico aumentare la resilienza?**

Le infrastrutture critiche sono elementi fondamentali per il funzionamento ed il benessere della nostra società. Ciò è vero specialmente nel settore dell’energia, per i molteplici effetti “a cascata” che un fallimento della rete elettrica avrebbe inevitabilmente su altre infrastrutture critiche. La protezione delle infrastrutture critiche è essenziale per assicurare che i servizi fondamentali che esse forniscono rimangano operativi e affidabili e possano supportare senza discontinuità le attività quotidiane ed il tessuto economico.

Lo sviluppo di efficaci meccanismi di protezione, in questo quadro, diventa essenziale per contrastare minacce informatiche in continua evoluzione. Un esempio di importanza che potremmo definire epocale di minaccia cyber al settore energetico è Stuxnet, un worm scoperto nel 2010, che colpì un impianto di arricchimento dell’uranio in Iran.

Stuxnet è diventato un punto di riferimento nell’ambito della sicurezza informatica per le infrastrutture critiche, perché ha evidenziato come – anche in assenza di un collegamento alla rete – attacchi cyber possano influenzare fisicamente le realtà industriali e porre a rischio la continuità delle operazioni vitali di un intero paese. Ne è seguita la presa di coscienza della vulnerabilità delle infrastrutture energetiche agli attacchi informatici e dell’entità delle conseguenze che ne possono derivare sulla fornitura di servizi essenziali e sull’economia in generale.

Nel contesto delle infrastrutture critiche, condividere dati significa offrire accesso a informazioni strategiche a diversi attori, con importanti vantaggi in molteplici ambiti. Nel settore energetico, la condivisione dati può ottimizzare la gestione della rete, facilitando la previsione e la risposta tempestiva a variazioni della domanda di energia, migliorando l’efficienza e riducendo i costi operativi. Gli operatori possono utilizzare dati aggregati per prevedere picchi di consumo e ottimizzare la distribuzione di energia, mentre le aziende private possono adattare le loro operazioni in base a tali dati per sfruttare tariffe energetiche più vantaggiose.

Dal punto di vista della sicurezza, la condivisione dei dati assume un ruolo ancora più importante: informazioni condivise su rischi, vulnerabilità e incidenti possono aiutare le organizzazioni a sviluppare strategie di difesa collettive, migliorare la rilevazione e la reazione agli incidenti e coordinare le risposte agli attacchi. Generare valore aggiunto per la sicurezza delle infrastrutture critiche attraverso la condivisione dei dati significa trasformare queste informazioni in insight utili per rafforzare le misure di protezione. Attraverso l’aggregazione e l’analisi dei dati, è possibile identificare tendenze, prevedere potenziali incidenti e migliorare la risposta agli stessi. In questo articolo, esaminiamo come l’emergente tecnologia dei dataspaces possa essere utilizzata per consolidare e proteggere le infrastrutture critiche.

## **I dataspace: cosa sono, a cosa servono e perché possono favorire lo scambio sicuro dei dati?**

La Commissione Europea definisce un dataspace come: “*un mercato globale unificato sia per i dati personali che non personali, comprese informazioni commerciali sensibili, che garantisce robuste salvaguardie e offre alle imprese un facile accesso a dati industriali di alta qualità per promuovere la crescita e l’innovazione”* [1]*.* Nel seguito si sintetizzano i requisiti essenziali e si descrivono i ruoli chiave dei meccanismi di protezione della privacy e della sovranità dei dati che derivano da questa definizione.

#### **Cos’è un dataspace?**

Un dataspace è un ambiente aperto che promuove la condivisione e l’accesso ai dati fra varie entità. Gli approcci convenzionali allo scambio di dati incontrano molteplici sfide. Tra queste, i dataspace intendono affrontare principalmente la difficoltà di stabilire accordi legali per la cooperazione, in quanto la mancanza di quadri normativi armonizzati e di modelli contrattuali condivisi per la condivisione dei dati crea incertezza e ostacola la collaborazione tra gli attori del settore energetico. Inoltre, lo scambio di dati tradizionale non assicura un controllo totale post-condivisione, presentando rischi in molti casi elevati, soprattutto in contesti dove la gestione dei dati è ess...