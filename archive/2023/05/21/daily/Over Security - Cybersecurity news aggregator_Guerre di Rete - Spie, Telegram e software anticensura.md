---
title: Guerre di Rete - Spie, Telegram e software anticensura
url: https://guerredirete.substack.com/p/guerre-di-rete-spie-telegram-e-software
source: Over Security - Cybersecurity news aggregator
date: 2023-05-21
fetch_date: 2025-10-04T11:38:27.060129
---

# Guerre di Rete - Spie, Telegram e software anticensura

[![Guerre di Rete](https://substackcdn.com/image/fetch/$s_!JKxa!,w_80,h_80,c_fill,f_auto,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F9c3cbe9e-1c39-4535-99d8-940270e03588_1010x1010.png)](/)

# [Guerre di Rete](/)

IscrivitiAccedi

# Guerre di Rete - Spie, Telegram e software anticensura

### Poi l'audizione di Altman sull'AI. Modelli aperti o chiusi. ChatGPT

[![Avatar di Carola Frediani](https://substackcdn.com/image/fetch/$s_!tOoV!,w_36,h_36,c_fill,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F9403bb00-3959-45dc-afb5-ac7994d708b8_750x741.jpeg)](https://substack.com/%40guerredirete)

[Carola Frediani](https://substack.com/%40guerredirete)

mag 20, 2023

17

1

Condividi

[![](https://substackcdn.com/image/fetch/$s_!oMP3!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2Fbb18a758-0e6c-47f7-a015-799b5c7c720e_1252x800.png)](https://substackcdn.com/image/fetch/%24s_%21oMP3%21%2Cf_auto%2Cq_auto%3Agood%2Cfl_progressive%3Asteep/https%3A//substack-post-media.s3.amazonaws.com/public/images/bb18a758-0e6c-47f7-a015-799b5c7c720e_1252x800.png)

**Guerre di Rete - una newsletter di notizie cyber
a cura di Carola Frediani
N.161 - 20 maggio 2023

In questo numero:
- C’è ancora tempo per partecipare al nostro crowdfunding
- Spie, Telegram e software anticensura
- L’audizione al Congresso sull’AI in sintesi
- La spinta per modelli e dati aperti
- Novità su ChatGPT e altro

Ultimi giorni per partecipare al nostro crowdfunding, e diventare Editore di Rete**

Mancano dieci giorni alla conclusione del crowdfunding di Guerre di Rete. **In una sola settimana abbiamo raggiunto l’obiettivo minimo** (che era di 15mila euro), abbiamo potuto contare su **oltre cinquecento donatori,** e abbiamo ricevuto varie richieste di temi su cui scrivere.
**Il crowdfunding è previsto fino al 31 maggio e sta comunque andando avanti, incluse le ricompense. Qui trovate il [nostro editoriale](https://www.guerredirete.it/editoriale-crowdfunding/) sul sito, scritto appena raggiunto l’obiettivo minimo.**

**E per chi volesse ancora partecipare** e avere altre informazioni su come funziona il nostro crowdfunding, suggerire temi, partecipare a una conferenza annuale (online) del progetto, ricevere in anteprima dei contenuti aggiuntivi, e altre ricompense, basta cliccare questo bottone:

[Partecipa al crowdfunding](https://donazioni.guerredirete.it/)

**Da questo pulsante qua sopra raggiungerete infatti la nostra pagina** <https://donazioni.guerredirete.it/> **dove potete donare (con vari metodi) e dove troverete molti più dettagli sulla campagna e il progetto.

CYBERGUERRA
Spie, canali Telegram e software anticensura**

Nei giorni scorsi la CIA ha aperto un canale Telegram in russo, rivolto a cittadini russi, per ricevere soffiate e contatti di potenziali informatori. Il canale, che al momento in cui scrivo ha 13mila membri, si presenta così: “La missione globale della CIA richiede che le persone possano contattarci in modo sicuro da qualsiasi parte del mondo. Per questo motivo, per la prima volta, la CIA stabilisce una presenza su Telegram, per raggiungere coloro che si sentono in dovere di contattarci e per fare in modo che sappiano come farlo nel modo più sicuro possibile (...) apprezziamo chi è disposto a parlare con noi, e la vostra sicurezza è la nostra priorità”.

**Lo sbarco su Telegram**
Al canale si aggiungono due video, una specie di trailer promozionali, sempre in russo, per cercare di convincere sul piano ideale chi possa contemplare di diventare un informatore dell’agenzia americana.
Secondo la [CNN](https://edition.cnn.com/2023/05/15/politics/cia-russia-spy-recruitment-video/index.html), che ha raccolto fonti dell'intelligence statunitense, “i funzionari della CIA coinvolti nel progetto hanno dichiarato che l'invasione dell'Ucraina da parte della Russia avrebbe creato una breccia storica ‘per far sì che i russi vengano da noi e forniscano informazioni di cui gli Stati Uniti hanno bisogno’. Il progetto arriva dopo una precedente campagna di reclutamento avvenuta in seguito all'invasione dell’Ucraina. Campagna che, secondo i funzionari, avrebbe avuto successo, con dei "contatti in arrivo".

Chi ha seguito questa newsletter sa che la guerra in Ucraina ha portato a una svolta nel modo in cui il conflitto (cyber e non solo) si è dispiegato, essenzialmente in bella vista, tra social media, canali Telegram, reclutamento di volontari e via dicendo (ne ho [scritto ad esempio qua](https://guerredirete.substack.com/p/guerre-di-rete-un-anno-di-guerra)).
E quindi non stupisce più di tanto che pure la CIA abbia deciso di giocarsi questa carta, per quanto sfacciata.
Il canale dà alcune indicazioni per contattare l’agenzia: principalmente fornisce l’indirizzo del sito della CIA come servizio nascosto (hidden service) su rete Tor, la darknet più nota che permette di anonimizzarsi (e di creare siti o servizi anonimi).

**Il sito della CIA su Tor**
Anche questa scelta non stupisce. Per altro ricordiamo che il progetto Tor (una no profit gestita da associazioni, ricercatori indipendenti e attivisti) è stato finanziato anche dal governo americano. Al di là dei dubbi che tale sostegno (alla luce del sole, pure questo) ha periodicamente sollevato in alcuni osservatori, la scelta americana era strategica, e rientrava in una politica estera e di soft power ben precisa e delineata, guidata dal Dipartimento di Stato: finanziare strumenti anticensura e a protezione dell’anonimato serviva a mettere in difficoltà proprio Stati avversari autoritari. Ha funzionato? Non mi avventuro in un bilancio, anche se di sicuro sappiamo che gli stessi strumenti sono stati usati anche da whistleblower occidentali per far emergere documenti e leaks critici verso l’operato del governo Usa.
Voglio dire che il tema è complesso, ne ho scritto molto più in dettaglio in libri e articoli (incluso pure il libro Guerre di Rete) e quindi ora non mi ci soffermo.

**La reazione del governo russo**
Mi interessa di più la reazione russa al riguardo. La portavoce del Ministero degli Esteri, Maria Zakharova, ha dichiarato che il nuovo canale Telegram della CIA è una "risorsa molto comoda per rintracciare coloro che vogliono mettersi in contatto", scrive la testata [Meduza](https://meduza.io/en/news/2023/05/16/russian-officials-welcome-cia-s-new-telegram-channel-as-convenient-resource-for-tracking-wannabe-spies), facendo intendere una non precisata capacità nazionale di sorvegliare quell’ambiente. Mentre il portavoce del Cremlino Dmitry Peskov, più banalmente, si dice "convinto che i nostri servizi segreti stiano monitorando questo spazio".

È difficile stabilire quanto effettivamente, al di là dei proclami, i russi siano in grado di monitorare questo genere di interazioni (tanto più che il canale Telegram sembra più una vetrina su cui andarsi a prendere l’indirizzo .onion).

**Il ruolo di Telegram nel conflitto**
Di sicuro Telegram è di vitale importanza anche per molti ucraini. Secondo uno studio dell'Ukrainian Rating Research Group, datato 21 febbraio 2023, nei precedenti 15 mesi la quota di ucraini che ricevevano notizie politiche dai canali Telegram è cresciuta dall'11 al 41 per cento.

“I canali Telegram sono ora praticamente alla pari con la televisione, la cui quota è scesa dal 55% al 43% nello stesso periodo”, [scrive](https://kyivindependent.com/yaroslav-azhnyuk-why-doesnt-ukraine-restrict-use-of-the-russian-telegram-app/)va a marzo un opinionista ucraino (per altro molto critico e diffidente verso Telegram) sul Kyiv Independent.

“La guerra ha accelerato il passaggio dalla TV ai social media come luogo centrale per le notizie”, rincara la dose, proprio in questi giorni, [un’analisi](https://thefix.media/2023/5/16/decline-of-tv-and-risks-from-telegram-five-insights-about-ukraines-media-industry-and-news-c...