---
title: Le truffe del trading online sono diventate una multinazionale del crimine
url: https://www.wired.it/article/trading-online-truffe-inchieste-gruppi/
source: Instapaper: Unread
date: 2025-05-18
fetch_date: 2025-10-06T22:28:24.404102
---

# Le truffe del trading online sono diventate una multinazionale del crimine

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Le truffe del trading online sono diventate una multinazionale del crimine

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Riccardo Coluccini](/author/rcoluccini/)

L'inchiesta

17.05.2025

# Le truffe del trading online sono diventate una multinazionale del crimine

Negli ultimi anni le frodi online legate agli investimenti si sono evolute. I gruppi criminali operano come multinazionali, con una mentalità da “lupi di Wall Street” e strumenti sempre più sofisticati per il riciclaggio e la gestione dei fondi rubati

![Banconote statunitensi e grafici del trading online](https://media-assets.wired.it/photos/682228691f7d923dd6b51afe/16:9/w_2560%2Cc_limit/GettyImages-2151561887.jpg)

Banconote statunitensi e grafici del trading onlineWilliam\_Potter/Getty Images

**Il mondo del trading online è in continua evoluzione**. L’obiettivo principale e le strategie psicologiche messe in atto per convincere le persone a investire rimangono le stesse, ma il livello di organizzazione e le **tecnologie impiegate** hanno visto una **crescente professionalizzazione** del settore negli ultimi cinque anni.

Una professionalizzazione che si traduce nella **gestione dei ruoli interni come se si trattasse di una vera e propria azienda tradizionale**, con manager che si occupano dei bilanci, chi gestisce gli aggiornamenti del [software](https://www.wired.it/article/vibecoding-creare-software-senza-saper-programmare/), e chi si dedica alla *caccia* dei clienti, che in questo caso però sono vittime ignare da frodare. Inoltre, poggiando su una serie di **fornitori tecnologici** per coprire ogni aspetto della catena, nel caso in cui i numeri telefonici dei [call center](https://www.wired.it/article/ai-accenti-call-center/) vengano segnalati per spam o l’intervento delle autorità di controllo imponga l’[oscuramento dei siti web](https://www.wired.it/article/piracy-shield-piattaforma-agcom-pezzotto-streaming-illegale/) delle piattaforme di investimento per questi imperi delle frodi ora è molto più semplice di un tempo spostare la propria attività con un click, e ricominciare come se non fosse accaduto nulla.

Ma il vero salto di qualità nelle truffe è dovuto alla **rete di sistemi di pagamento digitale** **e oscuri gruppi online** che forniscono conti correnti creati *ad hoc* per dirottare i guadagni. Per i truffatori questi sono dei servizi di riciclaggio di denaro rapidi e affidabili, e che **permettono di esternalizzare le operazioni finanziarie.** Senza di essi le truffe non sfocerebbero da nessuna parte.

**Due diverse inchieste internazionali** a cui ha partecipato [**IrpiMedia**](https://irpimedia.irpi.eu/), entrambe basate su *leak* di documenti e dati interni ai call center, permettono di percepire con chiarezza questa trasformazione.

## Come in un party de *Il Grande Gatsby*

Nel 2020 **l’inchiesta *Fraud Factory*** svela l’esistenza del **Milton Group con base a Kyiv**, in Ucraina, e che opera attraverso una rete di call center dislocati anche in Albania, Georgia e Macedonia del Nord. **Gli operatori sono centinaia** e in ogni paese Milton Group ha legami con politici e funzionari, arrivando a registrare **ricavi da 70 milioni di euro l’anno.**

Nel 2025, invece, ***Scam Empire*** svela due diverse **reti di [call center](https://www.wired.it/article/call-center-codice-condotta-telemarketing/)** **che offrono piattaforme di trading online**: una di base in Georgia e una con sedi diffuse in Europa e Israele. In tre anni le due organizzazioni hanno complessivamente collezionato **“investimenti” per 275 milioni di dollari** da circa 32mila vittime sparse per il mondo.

Pur essendo gruppi diversi, le organizzazioni descritte in *Fraud Factory* e *Scam Empire* sembrano avere un approccio simile alla gestione dei propri dipendenti e alla mentalità che guida la loro attività: vivere come in un party del *Il Grande Gatsby.* In entrambi i casi infatti una **parte dei guadagni delle truffe vengono spesi in feste aziendali di lusso** con champagne e **per acquistare auto e orologi** da consegnare come premio a quei dipendenti che si sono distinti per le proprie capacità di raggirare gli ignari investitori e spolparli dei propri guadagni. Non è un caso infatti che nel settore delle truffe alcuni soggetti facciano riferimento allo speculatore di Wall Street di cui parla il film con Leonardo di Caprio. **“*The Wolf of Kyiv*”** e **“*The wolves of Tel Aviv*”** sono nomi che si sono attribuiti gli stessi truffatori per parlare di sé.

Ma per capire come si è arrivati a questi imperi della [truffa](https://www.wired.it/article/truffa-whatsapp-posso-parlarti-un-attimo/) bisogna prima fare un salto indietro, alle origini.

## Venticinque anni di falsi investimenti

Come ricostruisce Occrp **(***Organized crime and corruption reporting project,* un'organizzazione giornalistica non profit fondata nel 2006), **la moderna industria della truffa degli investimenti online si sviluppa tra Israele e Cipro nei primi anni 2000**. La prima forma di investimento che ha aperto la strada alle frodi è stata il ***forex***, speculazione sul tasso di cambio tra le diverse valute internazionali. Proprio la transnazionalità delle operazioni e il suo rischio permettevano di nascondere facilmente la truffa: invece che essere investiti per davvero, i risparmi dei clienti venivano girati all’estero a una rete di società che **facevano sparire i soldi *offshore***, al riparo da eventuali indagini. Un software invece mostrava l’andamento degli [investimenti](https://www.wired.it/article/investire-online-app-piattaforme-migliori/) come un qualunque titolo azionario. Ma era una presa in giro.

Sia Cipro sia Israele sono Paesi all’avanguardia da sempre per pagamenti online e industria tecnologica. **In Israele l’industria cresce in concomitanza con la popolarità del gioco d’azzardo online**. Investire e scommettere nella mente del giocatore d’azzardo sono la stessa cosa. Le truffe sfruttavano la scarsa conoscenza degli investitori ma in alcuni casi anche vere e proprie manipolazioni delle piattaforme usate, facendo in modo che le vittime perdessero i propri soldi.

Con l’andare degli anni, i **prodotti finanziari sui quali scommettere** sono diventati **sempre più complicati.** Diventano prodotti finanziari non solo beni, materie prime, titoli azionari, debiti e crediti ma anche sottoprodotti, detti “derivati”, di questi stessi prodotti finanziari. Tra quelli che offrono margine di guadagno o di perdita immediato e che richiamano più investitori-giocatori d’azzardo c’è ad esempio **il trading delle opzioni binarie**, in cui la scommessa è acquistare e vendere [asset finanziari](https://www.wired.it/economia/) nel momento più favorevole a seconda di quello che si prevede essere il loro andamento di prezzo. In questo contesto, si aggiungono come ulteriore schermo finalizzato a confondere gli investitori meno preparati le **criptovalute**: la promessa di pagamenti tracciati all’interno di una filiera controllata e trasparente è una simulazione progettata in realtà a dirottare in casseforti lontane dagli inquirenti il denaro delle vittime.

**Fermare le frodi è impossibile**. Si dovrebbero fermare gli investimenti. Se un paese prova a rendere il contesto legislativo più ostile alle scommesse online, allora i truffatori attraversano senza sforzo le frontiere per cercare qualche nuova terra vergine. La...