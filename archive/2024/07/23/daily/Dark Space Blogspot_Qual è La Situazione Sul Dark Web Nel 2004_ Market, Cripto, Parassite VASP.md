---
title: Qual è La Situazione Sul Dark Web Nel 2004? Market, Cripto, Parassite VASP
url: http://darkwhite666.blogspot.com/2024/07/qual-e-la-situazione-sul-dark-web-nel.html
source: Dark Space Blogspot
date: 2024-07-23
fetch_date: 2025-10-06T17:57:12.941686
---

# Qual è La Situazione Sul Dark Web Nel 2004? Market, Cripto, Parassite VASP

## Visualizzazioni Totali

[![Dark Space Blogspot](https://blogger.googleusercontent.com/img/b/R29vZ2xl/AVvXsEiZgt0RUZjHgbkLsu7CbFNAiyAMd0qvDL2fubvcBv5c6R04keICe8K0ig6oXxzqa6519xC3S7eBHP3_F60rvo_NqafkHR83xyZwscmsQgwCw_EPQpiDWkgarGw08kUDwteX-zWL_I_uP1w/s1600/ask-fm.png)](https://darkwhite666.blogspot.com/)

TRA I PRIMI IN ITALIA A PARLARE DI BITCOIN (DAL 2012!): PER ESSERE SEMPRE AGGIORNATI SULLE NOVITA' TECNOLOGICHE DEL WEB SEGUITE LA PAGINA FACEBOOK (LINK A SINISTRA)

## lunedì 22 luglio 2024

### Qual è La Situazione Sul Dark Web Nel 2024? Market, Cripto, Parassite VASP

[![](https://blogger.googleusercontent.com/img/b/R29vZ2xl/AVvXsEgEXz7hBw1C0TMAAD231vIW6o5EH-XZphlSQP-5i1Ubcl9PceDVo97wRlFLwLtlmsdzDyhn6KiASkbsp2B3VGS7wwjVK1nsQd6KCOpL_e24Yn_ow61RxuRcwQpV37Ie0Phf6PFxJbv2DMoVxdtA5pmEHts6yxp4pc7yh21oVa8p75x83oYnulKO4FKGHMI/s320/Depositphotos_379289230_S.jpg)](https://blogger.googleusercontent.com/img/b/R29vZ2xl/AVvXsEgEXz7hBw1C0TMAAD231vIW6o5EH-XZphlSQP-5i1Ubcl9PceDVo97wRlFLwLtlmsdzDyhn6KiASkbsp2B3VGS7wwjVK1nsQd6KCOpL_e24Yn_ow61RxuRcwQpV37Ie0Phf6PFxJbv2DMoVxdtA5pmEHts6yxp4pc7yh21oVa8p75x83oYnulKO4FKGHMI/s833/Depositphotos_379289230_S.jpg)

Qual è oggi la situazione sul **Dark Web**? Il mercato è ancora florido? Oppure si tratta di un qualcosa radicato ormai nel passato? Oggi farò un focus su quello che è successo negli ultimi anni. Nel 2023 si parla di 2.7 milioni di utenti giornalieri ed oltre 2 miliardi di dollari scambiati per attività illecite.

LA CHIUSURA DI HYDRA MARKET (2022)

Sicuramente l'evento più importante degli ultimi anni è stata la chiusura di Hydra Market avvenuta nel 2022 (il più grosso mercato di traffici illegali al mondo). Il market era attivo dal 2015. Si parla di 19000 venditori ed oltre 17 milioni di utenti registrati. Grazie ad un'operazione congiunta tra FBI e polizia tedesca sono stati sequestrati anche 23 milioni di dollari in BTC. Questa chiusura (come avvenne in passato per **[Silkroad](http://darkwhite666.blogspot.it/2013/10/chiuso-anche-silk-road-deep-web.html)**, **[Evolution](http://darkwhite666.blogspot.it/2015/03/scam-su-evolution-market-admin.html)**, **[Alphabay](http://darkwhite666.blogspot.it/2017/07/alphabay-chiuso-hansa-market-monitorato.html)**, **[Dream Market](https://darkwhite666.blogspot.com/2019/03/dream-market-al-capolinea-arresti-sulle.html),** **[Empire Market](https://darkwhite666.blogspot.com/2020/09/exit-scam-sul-gigante-del-deep-web.html)**) ha destabilizzato il mercato ma l'attività è rapidamente ripresa altrove. Hydra nel 2022 gestiva il 93% degli interi traffici sul Dark Web.

[![](https://blogger.googleusercontent.com/img/b/R29vZ2xl/AVvXsEjF5mYlc89TlyKUMUPb9Ux-jwTnWMgDM40SvBf1TLySe2S6w9KjzDMA_TDAWE6dQFEH41Da2IGYxAGokUWRy4J2-npAgtcCq9CmDXhUkRYituHEkIaMkQs5afc47V2Wv8dZUsDeyMQUjKs9papzo8m8_0TQWSK9kTmr21I5g4eG0YB0AWwywBnHxdMGhyI/w400-h169/Hydra.png)](https://blogger.googleusercontent.com/img/b/R29vZ2xl/AVvXsEjF5mYlc89TlyKUMUPb9Ux-jwTnWMgDM40SvBf1TLySe2S6w9KjzDMA_TDAWE6dQFEH41Da2IGYxAGokUWRy4J2-npAgtcCq9CmDXhUkRYituHEkIaMkQs5afc47V2Wv8dZUsDeyMQUjKs9papzo8m8_0TQWSK9kTmr21I5g4eG0YB0AWwywBnHxdMGhyI/s582/Hydra.png)

OMG, Blacksrupt e Mega si son subito spartiti parte degli utenti. In particolare dopo la chiusura di Hydra, OMG ha iniziato a registrare un afflusso elevato di entrate, gran parte delle quali provenienti da Hydra. L’analisi blockchain suggerisce che gli amministratori di Hydra potrebbero essere stati coinvolti nello sviluppo di OMG. I due mercati hanno anche molte somiglianze operative, come il servizio di corriere basato sulla posizione (GPS). Queste somiglianze tecniche suggeriscono un legame con Hydra. OMG invia inoltre grosse somme in criptovaluta allo stesso gruppo di indirizzi di deposito su un exchange non regolamentato molto utilizzato in Russia.

La sovrapposizione suggerisce che gli account possano essere controllati dalle stesse persone, il che suggerirebbe ulteriori aderenze a livello di fornitori e forse anche di amministratori.

Sia Blacksprut sia Mega hanno anche inviato fondi sullo stesso exchange, ma con volumi inferiori rispetto a OMG. Non ci sono prove definitive che confermino che qualcuno dei creatori o amministratori di OMG sia formalmente associato a Hydra.

ARRESTO DEI FOUNDERS DI EMPIRE (2024)

A metà giugno 2024, due uomini sono stati accusati di aver gestito **[Empire Market](https://darkwhite666.blogspot.com/2020/09/exit-scam-sul-gigante-del-deep-web.html)**, facilitando transazioni illegali per oltre 430 milioni di dollari tra il 2018 e il 2020.  Thomas Pavey, noto come "Dopenugget", e Raheim Hamilton, conosciuto con gli alias "Sydney" e "Zero Angel". Empire scomparve nel nulla con un exit scam a settembre 2020.

[![](https://blogger.googleusercontent.com/img/b/R29vZ2xl/AVvXsEjrCogNGAooQaOdSJHgAl0_Y_lt-5Ymd_D0FHDI6l3S0Ul2wbY5e8DZ8pFaXmTJzDeXHEcbLJFmdhohgLg4z5UHfQWYUiBjWT9Ltpxjbt7B9NjuWVuImDkYsWzkLBdO2nxl48uVDfM_a_eBdX5y3IJsOWqCKs9ehT3Zz-MjG0woYvJgvJ5usIkdj_vrgLA/w429-h165/Empire.png)](https://blogger.googleusercontent.com/img/b/R29vZ2xl/AVvXsEjrCogNGAooQaOdSJHgAl0_Y_lt-5Ymd_D0FHDI6l3S0Ul2wbY5e8DZ8pFaXmTJzDeXHEcbLJFmdhohgLg4z5UHfQWYUiBjWT9Ltpxjbt7B9NjuWVuImDkYsWzkLBdO2nxl48uVDfM_a_eBdX5y3IJsOWqCKs9ehT3Zz-MjG0woYvJgvJ5usIkdj_vrgLA/s515/Empire.png)

Secondo le accuse, Dopenugget e Zero Angel hanno utilizzato Empire Market per facilitare oltre 4 milioni di transazioni, incassando più di 430 milioni di dollari. Le accuse contro di loro comprendono cinque capi d'accusa: associazione a delinquere finalizzata alla vendita di soldi falsi su AlphaBay, traffico internazionale di stupefacenti, possesso di dispositivi non autorizzati, vendita di valuta falsa su Empire e riciclaggio di denaro.

Se condannati per tutti i capi d'accusa, i due potrebbero ricevere l'ergastolo. Il Dipartimento di Giustizia degli Stati Uniti ha già sequestrato criptovalute per un valore di 75 milioni di dollari, oltre a contanti e metalli preziosi, nel corso delle indagini.

ALTRI MARKET SCOMPARSI

Su Nightmare Market ci fu un exit scam nel 2019 (i fondi degli utenti sono stati tutti rubati), Apollon chiuse improvvisamente nel 2020 sparendo con circa 20 milioni di dollari (venditori e clienti si son ritrovati i conti bloccati), Alphabay (nato dalle ceneri del noto market storico chiuso nel 2017) sparì improvvisamente a febbraio 2023 (si dice che uno dei founders, DeSnake, sia morto nel terremoto di Magnitudo 7.8 che colpì la Turchia nel 2023. In realtà non ci sono certezze e da allora di lui non si è saputo più nulla). Altri exit scam: Sheep, Bohemia, Tor2Door.

DATA BREACHS

Ci sono stati diversi episodi di furti di dati che hanno coinvolto informazioni personali di milioni di utenti negli ultimi 3 anni. Alcuni esempi includono:

-Weee!: 1.1 milioni di clienti hanno avuto i loro dati esposti, anche se nessuna informazione di pagamento è stata compromessa​

-TMobile: 37 milioni di clienti hanno avuto i loro dati compromessi, con gli intrusi attivi fin dal novembre 2022​

-Twitter: dati di 200 milioni di utenti sono stati venduti sul Dark Web, nonostante la vulnerabilità fosse stata risolta nel gennaio 2022​

SITUAZIONE ODIERNA

La situazione odierna vede dominare il mercato (in termine di volumi e transazioni): Abacus Market (lanciato nel 2021), STYX Market (lanciato nel 2023 e basato su crimini finanziari), Mega Darknet Market (molto usato in Russia), Kraken Market (utilizzato anche in Russia), ASAP Market (utilizzato in Oriente), Russian Market, BriansClub (attivo dal 2014), Torzon Market (con un rivoluzionario sistema di feedback), Cypher Marketplace (risalente al 2019), MGM Grand Market, BidenCash (basato su dati personali, credenziali SSH e altri crimini finanziari), 2easy (dati personali), WeTheNorth. I nuovi mercati hanno implementato misure di sicurezza avanzate, come l'autenticazione a più fattori (MFA) e comunicazioni criptate, per proteggere gli utenti e migliorare l'anonimato. Alcuni mercati si sono integrati con piattaforme di comunicazione quali Telegram e Discord, rendendo più fac...