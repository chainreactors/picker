---
title: Guerre di Rete - Il caso Telegram
url: https://guerredirete.substack.com/p/guerre-di-rete-il-caso-telegram
source: Instapaper: Unread
date: 2024-09-11
fetch_date: 2025-10-06T18:31:28.894164
---

# Guerre di Rete - Il caso Telegram

[![Guerre di Rete](https://substackcdn.com/image/fetch/$s_!JKxa!,w_80,h_80,c_fill,f_auto,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F9c3cbe9e-1c39-4535-99d8-940270e03588_1010x1010.png)](/)

# [Guerre di Rete](/)

IscrivitiAccedi

# Guerre di Rete - Il caso Telegram

### Poi AI e istruzione.

[![Avatar di Carola Frediani](https://substackcdn.com/image/fetch/$s_!tOoV!,w_36,h_36,c_fill,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F9403bb00-3959-45dc-afb5-ac7994d708b8_750x741.jpeg)](https://substack.com/%40guerredirete)

[Carola Frediani](https://substack.com/%40guerredirete)

set 08, 2024

29

4

Condividi

[![](https://substackcdn.com/image/fetch/$s_!avBF!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F84555d28-6b1f-4ac0-9826-20f450f95a28_1404x960.jpeg)](https://substackcdn.com/image/fetch/%24s_%21avBF%21%2Cf_auto%2Cq_auto%3Agood%2Cfl_progressive%3Asteep/https%3A//substack-post-media.s3.amazonaws.com/public/images/84555d28-6b1f-4ac0-9826-20f450f95a28_1404x960.jpeg)

Pavel Durov via [Flickr](https://www.flickr.com/photos/techcrunch/21420233640)

**Guerre di Rete - una newsletter di notizie cyber
di Carola Frediani
N.190 - 8 settembre 2024**

Iscriviti

*(Comunicazioni di servizio)
Specie per i nuovi, ricordo che questa newsletter (che oggi conta quasi 14mila iscritti - ma molti più lettori, essendo pubblicata anche online) è gratuita e del tutto indipendente, non ha mai accettato sponsor o pubblicità, e viene fatta nel mio tempo libero. Se vi piace potete contribuire inoltrandola a possibili interessati, o promuovendola sui social. Molti lettori sono diventati sostenitori facendo una [donazione.](https://www.paypal.com/donate/?hosted_button_id=V8WAZ44NT942C)*

[Dona alla newsletter](https://www.paypal.com/donate/?hosted_button_id=V8WAZ44NT942C)

*In più, il progetto si è ingrandito con un sito indipendente e noprofit di informazione cyber, [GuerrediRete.it](https://www.guerredirete.it/). Qui spieghiamo il [progetto](https://www.guerredirete.it/il-progetto/). Qui [l’editoriale](https://www.guerredirete.it/perche-e-il-momento-di-fare-e-informare/) di lancio del sito
Qui una **[lista con link dei nostri progetti](https://linktr.ee/guerredirete)** per avere un colpo d’occhio di quello che facciamo.

→ **Nel 2024** **si è aggiunta [Digital Conflicts](https://conflicts.digital/), una newsletter bimensile in inglese (fatta da me e Andrea Signorelli),** che per ora sarà principalmente una trasposizione della newsletter italiana, con alcune aggiunte e modifiche pensate per un pubblico internazionale (e con particolare attenzione all’Europa).
[Qui leggete il primo numero.](https://conflicts.digital/p/the-baltic-gps-interference?r=ej8xd&utm_campaign=post&utm_medium=web&showWelcome=true&fbclid=IwAR0Zqh9tDnczLbK_qVI0iJBuscHAvaDxK15Kt6o43NjLKfHU65HKJYrmp3I)
[Qui per iscriversi.](https://conflicts.digital/).

[Qui invece potete scaricare gratis](https://www.guerredirete.it/generazione-ai-ecco-il-nostro-ebook/) **il primo ebook di Guerre di Rete** che si intitola **Generazione AI** ed è dedicato agli ultimi sviluppi dell’intelligenza artificiale (uscito a settembre 2023).*

*Qui potete scaricare gratis il secondo ebook pubblicato,**[Il fronte cyber.](https://www.guerredirete.it/il-fronte-cyber-ecco-il-nostro-ebook/)*****Rieccoci**
Ciao a tutti, questo è il primo numero della newsletter dopo la lunga pausa estiva. Per i nuovi ricordo che oltre alla newsletter c’è il [sito Guerredirete.it](https://www.guerredirete.it/) con articoli di vari autori. E che nell’ultimo anno il progetto Guerre di Rete ha pubblicato due ebook gratuiti, uno sull’intelligenza artificiale generativa e uno su cyber e guerra (linkati sopra).

La prossima settimana la newsletter Guerre di Rete non uscirà perché sarò al MOCA camp, storico hacker camp italiano (dove terrò anche un [talk](https://moca.camp/speaker-talk/) sull’IT Army ucraino). Il 28 settembre invece ci vediamo a Roma dove avrò il piacere di presentare [RomHack](https://romhack.io/) insieme a Gerardo Di Giacomo.

**In questo numero:
- Telegram e la Francia
- AI e istruzione
- Internet Archive**

**TELEGRAM E LA FRANCIA
Le reazioni e i nodi della vicenda**

Agosto è certamente finito col botto per chi si occupa di piattaforme, con l’arresto, in gran parte inaspettato, di Pavel Durov, 39enne fondatore della app Telegram. In estrema sintesi la vicenda: il cofondatore di origine russa (ma con passaporto anche emiratino, francese e di Saint Kitts and Nevis) della piattaforma di messaggistica (ormai quasi un social media) è stato arrestato mentre scendeva dal suo jet privato in Francia. Rimasto in custodia della polizia per 24 ore, poi prolungate a 96, è stato infine rilasciato mercoledì 28 agosto, dopo essere stato messo formalmente sotto accusa con una serie di capi d’imputazione ancora vaghi ma che sembrano concentrarsi sull’idea che Telegram non collabori abbastanza a fronte di inchieste su specifiche attività criminali che si svolgono sulla piattaforma. Durov ha ottenuto la libertà su cauzione (di 5 milioni di euro), non potrà lasciare la Francia e dovrà presentarsi a una stazione di polizia due volte alla settimana.

**Francia ed Europa**
Le norme europee non c’entrano nulla con la vicenda, e sebbene sia piuttosto evidente, dei portavoce della Commissione si sono s[entiti in dovere di specificarlo](https://www.euronews.com/my-europe/2024/08/26/eu-commission-distances-itself-from-french-telegram-spat). A muoversi è la Francia e la procura di Parigi. “La quasi totale assenza di risposta di Telegram alle richieste giudiziarie è stata portata all'attenzione della sezione criminalità informatica (J3) del tribunale nazionale della criminalità organizzata (JUNALCO) presso la procura di Parigi, in particolare dall'ufficio nazionale per i minori (OFMIN)”, è scritto in un [comunicato](https://dd80b675424c132b90b3-e48385e382d2e5d17821a5e1d8e4c86b.ssl.cf1.rackcdn.com/external/2024-08-28-cp-telegram-mise-en-examen-1.pdf) della procura (che contiene la lista di capi d’accusa).

Tutto nasce nel febbraio 2024 quando il tribunale di Parigi apre un'inchiesta preliminare e incarica l'OFMIN di condurre l'indagine. Il Centro per la lotta contro la criminalità informatica (C3N) e l'Ufficio nazionale antifrode (ONAF) hanno successivamente preso in carico l’inchiesta.

Secondo quanto [riportato](https://www.politico.eu/article/exclusive-telegram-ceo-brother-nikolai-durov-wanted-france-authorities-pavel-durov/) da Politico, i primi problemi di Durov partono da un'indagine separata incentrata su abusi sessuali su minori in cui un sospettato avrebbe usato Telegram per adescare ragazze minorenni minacciando di diffondere CSAM (Child Sexual Abuse Material) sui social media e rivelando anche uno stupro. Ma alle richieste delle autorità francesi per identificare il sospettato, Telegram non avrebbe dato risposta, dando luogo così a un'indagine preliminare sulla sua riluttanza a collaborare con le forze dell'ordine su una questione penale.

Anche se l’Europa non c’entra con l’indagine francese, potrebbe metterci il carico a breve, in virtù del DSA, il [Digital Services Act](https://commission.europa.eu/strategy-and-policy/priorities-2019-2024/europe-fit-digital-age/digital-services-act/europe-fit-digital-age-new-online-rules-platforms_en).  Da febbraio la nuova legge obbliga tutte le piattaforme nell'UE a proteggere gli utenti online da contenuti illegali e dannosi. Ma quelle con più di 45 milioni di utenti attivi mensili in Europa sono soggette a obblighi più stringenti e sono regolamentate direttamente dalla Commissione (invece che dalle autorità nazionali). Telegram, nel mirino proprio per le sue funzioni da social media (con gruppi e canali da migliaia di utenti), era finora sfuggita alle maglie più strette poiché a febbraio ha d...