---
title: Smishing INPS: nuova truffa minaccia conseguenze penali
url: https://cert-agid.gov.it/news/smishing-inps-nuova-truffa-minaccia-conseguenze-penali/
source: Over Security - Cybersecurity news aggregator
date: 2025-02-28
fetch_date: 2025-10-06T20:39:54.622725
---

# Smishing INPS: nuova truffa minaccia conseguenze penali

* [Vai al contenuto](#main)
* [Vai alla navigazione del sito](#menu "accedi al menu")

[![Logo CERT-AGID](/wp-content/themes/cert-agid/assets/images/cert-agid-logo-white.svg)](https://cert-agid.gov.it/)

# [CERT-AGID Computer Emergency Response Team AGID](https://cert-agid.gov.it/)

[Agenzia per
l'Italia Digitale](https://www.agid.gov.it)

[![Logo AgID - Agenzia per l'Italia Digitale](/wp-content/themes/cert-agid/assets/images/logo-agid.svg)](https://www.agid.gov.it)

Seguici su

* [RSS](https://cert-agid.gov.it/feed/ "RSS")
* [Telegram](https://t.me/certagid "Telegram")
* [X / Twitter](https://twitter.com/agidcert "X / Twitter")

cerca nel sito

[Menu](#menu "accedi al menu")

![Logo del CERT-PA](/wp-content/themes/cert-agid/assets/images/cert-agid-logo-black.svg)
CERT-AGID

<https://cert-agid.gov.it/>

## Menu di navigazione

* Documentazione
  + [Documenti AGID](https://cert-agid.gov.it/documenti-agid/)
  + [Pillole informative](https://cert-agid.gov.it/pillole-informative/)
  + [Flusso IoC](https://cert-agid.gov.it/scarica-il-modulo-accreditamento-feed-ioc/)
* [Chi siamo](https://cert-agid.gov.it/chi-siamo/)
* [Contatti](https://cert-agid.gov.it/contatti/)
* [Strumenti](https://cert-agid.gov.it/strumenti/)
  + [hashr](https://cert-agid.gov.it/hashr/)
  + [Verifica HTTPS e CMS](https://cert-agid.gov.it/verifica-https-cms/)
  + [Statistiche sulle campagne italiane di malware e phishing](https://cert-agid.gov.it/statistiche/)
* [Glossario](https://cert-agid.gov.it/glossario/)
  + [0day](https://cert-agid.gov.it/glossario/0day/)
  + [Botnet](https://cert-agid.gov.it/glossario/botnet/)
  + [Data breach](https://cert-agid.gov.it/glossario/data-breach/)
  + [DDOS-DOS](https://cert-agid.gov.it/glossario/ddos-dos/)
  + [Deep-Dark web](https://cert-agid.gov.it/glossario/deep-dark-web/)
  + [Defacing](https://cert-agid.gov.it/glossario/defacing/)
  + [Exploit](https://cert-agid.gov.it/glossario/exploit/)
  + [MITM](https://cert-agid.gov.it/glossario/mitm/)
  + [OSINT-CLOSINT](https://cert-agid.gov.it/glossario/osint-closint/)
  + [Phishing](https://cert-agid.gov.it/glossario/phishing/)
  + [Privilege escalation](https://cert-agid.gov.it/glossario/privilege-escalation/)
  + [Spam](https://cert-agid.gov.it/glossario/spam/)
  + [Spoofing](https://cert-agid.gov.it/glossario/spoofing/)
  + [SQLi-SQL Injection](https://cert-agid.gov.it/glossario/sqli-sql-injection/)
  + [XSS](https://cert-agid.gov.it/glossario/xss/)
* Link utili
  + [Agenzia per l’Italia Digitale](https://www.agid.gov.it/)
  + [CSIRT Italia](https://csirt.gov.it)
  + [CERT-GARR](https://www.cert.garr.it/)
  + [CNAIPIC](https://www.commissariatodips.it/profilo/cnaipic/index.html)
  + [CERT-DIFESA](https://www.difesa.it/smd/cor/cert-difesa/25338.html)

* [Home](https://cert-agid.gov.it/)
* [Notizie](https://cert-agid.gov.it/category/news/)
* Smishing INPS: nuova truffa minaccia conseguenze penali

# Smishing INPS: nuova truffa minaccia conseguenze penali

27/02/2025

 [inps](https://cert-agid.gov.it/tag/inps/)
[phishing](https://cert-agid.gov.it/tag/phishing/)

![](https://cert-agid.gov.it/wp-content/uploads/2025/02/Screenshot-from-2025-02-27-15-00-14-e1740669175994.png)

Il CERT-AGID sta continuando a rilevare numerose campagne di smishing che prendono di mira gli utenti **INPS**. Nel corso del monitoraggio giornaliero di dette minacce ne è stata individuata una che si distingue dalle precedenti per l’**approccio intimidatorio** adottato. Invece di promettere benefici o rimborsi, come avveniva in passato, i truffatori ora minacciano gli utenti con presunte **conseguenze penali** per omissioni nella dichiarazione dei redditi.

## **Dettagli della frode**

Tramite **SMS** che appaiono provenire dall’Ente, le vittime sono indotte a cliccare su di un link che le conduce ad una pagina finalizzata al furto delle informazioni.

Sul sito malevolo viene mostrato all’utente un pop-up contenente un messaggio relativo a una presunta mancanza nella dichiarazione dei redditi e minaccia conseguenze penali in caso di inadempienza:

*“Gentile utente, la sua dichiarazione dei redditi risulta mancante. È necessario verificare con urgenza i documenti. Si ricorda che l’omessa dichiarazione dei documenti richiesti può comportare conseguenze di natura penale, ai sensi della normativa vigente.”*

![](https://cert-agid.gov.it/wp-content/uploads/2025/02/Screenshot-from-2025-02-27-14-59-12.png)

Questa pagina è stata aggiornata rispetto alle versioni precedenti, presentando un design più sofisticato e convincente, con loghi e immagini che ricalcano quelle ufficiali e una struttura simile al portale autentico. All’interno della pagina fraudolenta viene richiesto l’inserimento delle generalità e del codice IBAN ma, soprattutto, il caricamento dei seguenti documenti:

* **carta d’identità**;
* **tessera sanitaria**;
* **patente di guida**;
* copia delle ultime **buste paga**.

È da notare anche come, rispetto alle campagne malevoli precedenti, in questa venga richiesto il caricamento di un “**video riconoscimento**“:

“*Realizza un breve video in cui muovi la testa verso l’alto, verso il basso, poi a destra e a sinistra assicurandoti di NON coprire il viso*.”

![](https://cert-agid.gov.it/wp-content/uploads/2025/02/Screenshot-from-2025-02-27-15-00-39-e1740670935209.png)

## Utilizzo dei dati sottratti

I dati personali raccolti attraverso queste frodi vengono impiegati per diverse attività illecite. Una delle pratiche più comuni consiste nell’**uso dei suddetti documenti per creare identità digitali **(SPID)**** **a nome della vittima**. Come già riportato in una [precedente comunicazione](https://cert-agid.gov.it/news/smishing-a-danno-di-inps-caccia-ai-documenti-personali-da-sfruttare-per-il-furto-di-identita/), tale operazione può andare a buon fine solo se non vengono effettuate correttamente le dovute verifiche. Una volta ottenuta la nuova identità digitale i truffatori avranno modo di accedere a servizi pubblici e modificare dati di rilievo, come l’IBAN associato a pagamenti, dirottando così stipendi o pensioni su conti controllati da loro.

## Azioni di contrasto

Il CERT-AGID ha avviato le opportune attività di contrasto alla campagna, diffondendo gli Indicatori di Compromissione (IoC) relativi, contattando il servizio di ‘*abuse*‘ del registrar e informando l’INPS dell’evento in corso.

## Raccomandazioni

Il CERT-AGID raccomanda agli utenti di prestare massima attenzione a messaggi sospetti e di adottare le seguenti precauzioni:

1. **Verificare attentamente l’origine dei messaggi**: diffidare di comunicazioni che richiedono l’inserimento di dati personali tramite link.
2. **Controllare di trovarsi sul sito ufficiale dell’ente**, verificando attentamente l’indirizzo URL nel browser e assicurandosi che il dominio visualizzato nella barra degli indirizzi coincida con quello ufficiale dell’organizzazione.
3. Segnalare i messaggi sospetti: inoltrare le comunicazioni dubbie al CERT-AGID all’indirizzo **malware@cert-agid.gov.it**

In merito a questo fenomeno, l’INPS ha più volte affrontato l’argomento attraverso [apposite](https://www.inps.it/it/it/inps-comunica/dossier/attenzione-alle-truffe/i-tentativi-di-truffa-tramite-sms--lo-smishing.html) [pubblicazioni](https://www.inps.it/it/it/inps-comunica/dossier/attenzione-alle-truffe/truffe-online--il-phishing.html) per sensibilizzare gli utenti sull’importanza di essere vigili e di non cedere dati personali.

## Indicatori di Compromissione

Gli IoC relativi a questa campagna sono stati già condivisi con le organizzazioni [accreditate al flusso IoC](https://cert-agid.gov.it/scarica-il-modulo-accreditamento-feed-ioc/) del CERT-AGID.

**Link:** [Download IoC](https://cert-agid.gov.it/wp-content/uploads/2025/02/Phishing_INPS.json)

Taggato
[inps](https://cert-agid.gov.it/tag/inps/)
[phishing](https://cert-agid.gov.it/tag/phishing/)

## Navigazione articoli

[Notizia precedente Sintesi riepilogativa delle campagne malevole nella settimana del 15 – 21 febbraio](https://cert-agid....