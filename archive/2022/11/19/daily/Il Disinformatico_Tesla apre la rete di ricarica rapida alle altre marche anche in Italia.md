---
title: Tesla apre la rete di ricarica rapida alle altre marche anche in Italia
url: http://attivissimo.blogspot.com/2022/11/tesla-apre-la-rete-di-ricarica-alle.html
source: Il Disinformatico
date: 2022-11-19
fetch_date: 2025-10-03T23:14:57.095886
---

# Tesla apre la rete di ricarica rapida alle altre marche anche in Italia

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2022/11/18

### Tesla apre la rete di ricarica rapida alle altre marche anche in Italia

Da pochi giorni alcuni dei punti di ricarica rapida di Tesla, i cosiddetti
*Supercharger*, accettano anche veicoli elettrici di altre marche anche
in Italia. Questo è un grande bonus per tutti gli utenti di auto elettriche,
che potranno così approfittare anche della vasta rete di ricarica rapida
dell’azienda, con oltre 35.000 stalli in tutto il mondo che offrono potenze
fino a 250 kW e sono situati presso alberghi e ristoranti ideali per una pausa
di viaggio.

Fino a novembre 2021, solo i veicoli Tesla potevano caricare presso le
colonnine rapide di Tesla. Poi l’azienda ha iniziato ad abilitare alcune
colonnine in Olanda nell’ambito di un progetto pilota (come ho raccontato su
[Fuori di Tesla: News](https://fuori-di-tesla.blogspot.com/2021/11/tesla-apre-la-propria-rete-di-ricarica.html)). A giugno 2022 sono state abilitate altre colonnine rapide di Tesla in
Danimarca, Finlandia, Germania, Lussemburgo e Svizzera ([FdTN](https://fuori-di-tesla.blogspot.com/2022/06/tesla-apre-sempre-piu-colonnine-rapide.html)). Attualmente il progetto pilota è operativo anche in Francia, Norvegia,
Regno Unito, Spagna, Svezia, Belgio, Austria, Islanda e Italia, secondo
l’aggiornamento della
[pagina informativa di Tesla](https://www.tesla.com/support/non-tesla-supercharging).

In Italia, i Supercharger abilitati alla carica di veicoli non-Tesla sono
quelli indicati su questa mappa, ottenibile visitando
https://www.tesla.com/it\_IT/findus e disattivando tutte le opzioni tranne
*Supercharger disponibili per i veicoli non Tesla*:

[![](https://blogger.googleusercontent.com/img/b/R29vZ2xl/AVvXsEhhQYfYjP-5P79YbdgeM-7Vuo5AHKY4djfU8hJ0IMfesmE_Hy_H2VI-oSnAVVoGtreLlnN9zUJqOcZ7eQoxy42NL6jz9HqLuNIJRjkctj8oBDq2YqFqZKo5kv-7DwA7k1YIt1juN8K3bLct4_Q6dNTzgiKSb4at-yLloUEAkr8pJpY-WGWms3o/s16000/Tesla%20Supercharger%20abilitati%20a%20nonTesla%20in%20Italia%202022-11-18%20at%2016.09.35.png)](https://blogger.googleusercontent.com/img/b/R29vZ2xl/AVvXsEhhQYfYjP-5P79YbdgeM-7Vuo5AHKY4djfU8hJ0IMfesmE_Hy_H2VI-oSnAVVoGtreLlnN9zUJqOcZ7eQoxy42NL6jz9HqLuNIJRjkctj8oBDq2YqFqZKo5kv-7DwA7k1YIt1juN8K3bLct4_Q6dNTzgiKSb4at-yLloUEAkr8pJpY-WGWms3o/s1565/Tesla%20Supercharger%20abilitati%20a%20nonTesla%20in%20Italia%202022-11-18%20at%2016.09.35.png)

La mappa è consultabile anche nell’app di Tesla entrando nel proprio account e selezionando *Carica il veicolo non Tesla*, ma in questo caso mostra soltanto i Supercharger abilitati nelle vicinanze dell’utente.

Questa è invece la mappa di tutti i punti di ricarica rapida di Tesla in
Italia (abilitati e non abilitati alla carica di veicoli di altre marche):

[![](https://blogger.googleusercontent.com/img/b/R29vZ2xl/AVvXsEgma-U8dfg1s1s5hgtJJGxZNLptuXM1Yx412ErksFt6RldH9ugC3cw-N1zLEKzVNH15YYlOC6NnpDhMsfzGAvN_20MTikjgHxwWA81wI0nXfvautxJ4myjTfAl1BUm2SfXKqbLmrXIAsgI7kKbWfRH9-bfXc0U1gUCgmGXn3JBIC4cQgKhm4YM/s16000/Screenshot%202022-11-18%20at%2016.19.09.png)](https://blogger.googleusercontent.com/img/b/R29vZ2xl/AVvXsEgma-U8dfg1s1s5hgtJJGxZNLptuXM1Yx412ErksFt6RldH9ugC3cw-N1zLEKzVNH15YYlOC6NnpDhMsfzGAvN_20MTikjgHxwWA81wI0nXfvautxJ4myjTfAl1BUm2SfXKqbLmrXIAsgI7kKbWfRH9-bfXc0U1gUCgmGXn3JBIC4cQgKhm4YM/s1673/Screenshot%202022-11-18%20at%2016.19.09.png)

Per usare le colonnine abilitate con un’auto diversa da una Tesla, è
necessario che l’auto abbia un connettore CCS Combo per la ricarica rapida (ce
l’hanno quasi tutti i modelli recenti) e che l’utente sia residente in uno dei
paesi inclusi nel progetto pilota e abbia installato sul proprio smartphone
l’app di Tesla, abbinandola a una carta di credito e creando un account.

Fatto questo, l’utente può recarsi a uno dei Supercharger abilitati, collegare
l’auto allo stallo, selezionare lo stallo nell’app e avviare la carica. Gli
utenti di auto Tesla non hanno bisogno di usare l’app: semplicemente collegano
l’auto allo stallo e la carica si avvia automaticamente. I prezzi sono
indicati nell’app e variano a seconda del sito e dell’orario.

L’apertura della rete di ricarica Tesla a tutte le marche potrebbe eliminare
alcune delle riluttanze attualmente esistenti verso le installazioni dei
Supercharger, per esempio presso le aree di servizio delle autostrade
italiane. Finora si poteva obiettare che installare un Supercharger favoriva
solo le auto elettriche di Tesla: ora comincia a non essere più
così. Inoltre l’uso a pagamento da parte di utenti di altre marche (a tariffe maggiori rispetto agli utenti Tesla) porterebbe a Tesla maggiori ricavi, investibili in una ulteriore espansione della rete di ricarica.

Per contro, questa apertura toglie ai proprietari di auto Tesla il
vantaggio di disporre di una rete di ricarica esclusiva e garantita: ora gli
stalli saranno maggiormente contesi.

Il progetto pilota procede con una certa cautela anche perché sono emersi
alcuni problemi strettamente pratici: per esempio, gli utenti delle auto non-Tesla che hanno la presa di
ricarica situata lungo la fiancata anziché verso il muso o la coda si sono
accorti che i cavi di alcuni Supercharger sono troppo corti per raggiungere la
loro presa, e quindi si trovano a parcheggiare di traverso, occupando più
stalli, per poter caricare.

[![](https://blogger.googleusercontent.com/img/a/AVvXsEhkrg0JrIYKBSPNkzLm-6cwRsfW2fEb7S2yE0h4PGMyqTWOYgO0XwLMI4VtJf49I3Cgndqz4V6m1K3AEFim79y1ApEbs-itGwBXIJ3jcxwtus723J5K0uotdD4XeUW6UABw1brTqFmzGLPxgnzd9wg1VUzD6n1U64mvbJqHQi69Kz2ibtAZqnXuGfgZWw=s16000)](https://blogger.googleusercontent.com/img/a/AVvXsEhkrg0JrIYKBSPNkzLm-6cwRsfW2fEb7S2yE0h4PGMyqTWOYgO0XwLMI4VtJf49I3Cgndqz4V6m1K3AEFim79y1ApEbs-itGwBXIJ3jcxwtus723J5K0uotdD4XeUW6UABw1brTqFmzGLPxgnzd9wg1VUzD6n1U64mvbJqHQi69Kz2ibtAZqnXuGfgZWw%3Ds1600)

Pubblicazione iniziale:
[18.11.22](https://attivissimo.blogspot.com/2022/11/tesla-apre-la-rete-di-ricarica-alle.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/7700455407664858783 "Post per email")

Labels:
[auto elettriche](https://attivissimo.blogspot.com/search/label/auto%20elettriche),
[Tesla (auto)](https://attivissimo.blogspot.com/search/label/Tesla%20%28auto%29)

#### Nessun commento:

[Posta un commento](https://www.blogger.com/comment/fullpage/post/7421441/7700455407664858783)

[Post più recente](https://attivissimo.blogspot.com/2022/11/elon-musk-ripristina-gli-account.html "Post più recente")

[Post più vecchio](https://attivissimo.blogspot.com/2022/11/podcast-rsi-twitter-la-cronaca-del-caos.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/7700455407664858783/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
Malti
Nederlandse
Norske (Bokmål)
Polski
Português
Română
Русский
Slovenská jazyku
Slovenski jezik
Shqiptar
Српски језик
Svenska
Swahili
ไทย
Filipino
Türk
Українське
اردو
Việt
ייִדיש
中文 (简体字)
中文 (正體字)

![](https://blogger.googleusercontent.com/img/b/R29vZ2xl/AVvXsEhQ-_-OkaZJxWiZ8HkG3dGC9gbuPA1qB0VDZQ_nOM3eKADHVNjFHFpuxfv0jRYUqMFEy9I7T68WBC4RqG2fgk01IH3SXqiRjKw2b146wtndBtQV-IupobE5YcCFlmXWeIV8sQYgsw/s1600/Cattivissimo-by-francesco-lombardi-gianluigi-gatti.png)

Credit: Gianluigi Gatti

[Telefo...