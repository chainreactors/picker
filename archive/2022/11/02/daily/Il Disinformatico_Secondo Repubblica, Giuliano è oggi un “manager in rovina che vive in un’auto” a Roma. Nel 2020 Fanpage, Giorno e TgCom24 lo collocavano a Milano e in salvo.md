---
title: Secondo Repubblica, Giuliano è oggi un “manager in rovina che vive in un’auto” a Roma. Nel 2020 Fanpage, Giorno e TgCom24 lo collocavano a Milano e in salvo
url: http://attivissimo.blogspot.com/2022/11/la-strana-storia-di-giuliano-il-manager.html
source: Il Disinformatico
date: 2022-11-02
fetch_date: 2025-10-03T21:34:16.960855
---

# Secondo Repubblica, Giuliano è oggi un “manager in rovina che vive in un’auto” a Roma. Nel 2020 Fanpage, Giorno e TgCom24 lo collocavano a Milano e in salvo

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2022/11/01

### Secondo *Repubblica*, Giuliano è oggi un “manager in rovina che vive in un’auto” a Roma. Nel 2020 *Fanpage*, *Giorno* e TgCom24 lo collocavano a Milano e in salvo

*Ultimo aggiornamento: 2022/11/03 21:30.*

Ieri (31 ottobre 2022) *Repubblica* ha pubblicato la triste storia di
Giuliano, *“il manager in rovina che vive in un'auto”*.

[![](https://blogger.googleusercontent.com/img/b/R29vZ2xl/AVvXsEj_XRTKn36mJmM73QX6Z-xPzAyCRAbgrDQAsaWwsEW03PX_Z16Fb-1knb6l1hBEqq9RQt7Bi1EbzGaezqDruFRjeTv3tlFy-ICxRwAZJeNWif_v4DO4NslVGandX-dITrnM2YfHyAu1c3tGm7rjQnAxowctaelPVAE8P5ZyiUfqDhfD80IwsKQ/w326-h400/Screenshot%202022-11-01%20at%2015.59.24.png)](https://blogger.googleusercontent.com/img/b/R29vZ2xl/AVvXsEj_XRTKn36mJmM73QX6Z-xPzAyCRAbgrDQAsaWwsEW03PX_Z16Fb-1knb6l1hBEqq9RQt7Bi1EbzGaezqDruFRjeTv3tlFy-ICxRwAZJeNWif_v4DO4NslVGandX-dITrnM2YfHyAu1c3tGm7rjQnAxowctaelPVAE8P5ZyiUfqDhfD80IwsKQ/s1313/Screenshot%202022-11-01%20at%2015.59.24.png)

L’articolo (non firmato) è dietro *paywall*, quindi è pensato come
contenuto per il quale il lettore paga; in teoria questo dovrebbe presupporre
qualità. *Repubblica* ha descritto la vicenda come
*“Una delle storie di ordinaria emarginazione romana”*, perlomeno stando
alla copia (stranamente non *paywallata*) che sta su
[Infosannio.com](https://infosannio.com/2022/10/31/la-triste-storia-di-giuliano-ex-manager-di-unazienda-che-ora-vive-in-macchina/comment-page-1/).

[![](https://blogger.googleusercontent.com/img/b/R29vZ2xl/AVvXsEj16Sf40_9eg5ZFoFltrCxpc4UK2VAXk3sMWzQsWaDpMQ_SutqCSOv3WXjklAvMx_6Rvf3M5R4tK8hexcy5FxN07XKcqfVwO7e0W9Et7-Ho1vsvhAMyc41Cvk9MidufZJI7GXfOZb8YVmBQ6xHbocqgpbh_59FxF_XpqQxd5J07K181kWRSYGI/w304-h400/Screenshot%202022-11-01%20at%2016.00.29.png)](https://blogger.googleusercontent.com/img/b/R29vZ2xl/AVvXsEj16Sf40_9eg5ZFoFltrCxpc4UK2VAXk3sMWzQsWaDpMQ_SutqCSOv3WXjklAvMx_6Rvf3M5R4tK8hexcy5FxN07XKcqfVwO7e0W9Et7-Ho1vsvhAMyc41Cvk9MidufZJI7GXfOZb8YVmBQ6xHbocqgpbh_59FxF_XpqQxd5J07K181kWRSYGI/s1318/Screenshot%202022-11-01%20at%2016.00.29.png)

Questo screenshot mandatomi da un lettore, Francesco F., conferma che
*Repubblica* ha scritto che la vicenda si svolge a Roma (con tanto di
citazione di Piazza Navona nel titolo) e ha parlato di
*“storia di emarginazione romana”*.

[![](https://blogger.googleusercontent.com/img/b/R29vZ2xl/AVvXsEjvqVhWAdAFXfL_TuQLIxPHoDquMFA2C7S31qzUGwbcMna2aaiolrowpaHEquBwDOjHNIW5eXf444uTtQjW7_JZw5myEcqljO3jBUutYUKoDfu06tnIUSqWyEA1daEmrC4Ti1pXzJ8uMr1JVLk3sV5ZApMXOyVNnFkFrH6w_QAX9UquZeEIV18/w270-h400/repubblica%20odJPmTgw%20copy.jpg)](https://blogger.googleusercontent.com/img/b/R29vZ2xl/AVvXsEjvqVhWAdAFXfL_TuQLIxPHoDquMFA2C7S31qzUGwbcMna2aaiolrowpaHEquBwDOjHNIW5eXf444uTtQjW7_JZw5myEcqljO3jBUutYUKoDfu06tnIUSqWyEA1daEmrC4Ti1pXzJ8uMr1JVLk3sV5ZApMXOyVNnFkFrH6w_QAX9UquZeEIV18/s1292/repubblica%20odJPmTgw%20copy.jpg)

Ma questa stessa storia, che secondo
*Repubblica* è attuale e si svolge a Roma, compariva già nel 2020 su
[Fanpage.it](https://www.fanpage.it/milano/milano-la-storia-di-giuliano-da-8-anni-vivo-in-auto-aiutando-gli-altri-riesco-ad-andare-avanti/)
in un articolo a firma di Ilaria Quattrone, ambientata però a Milano
(l’articolo dice testualmente che Giuliano
*“vive in macchina per le strade di Milano”* e cita Milano nel titolo).

L’articolo attuale di *Repubblica* e quello di Fanpage di due anni fa
sono illustrati con la medesima foto.

[![](https://blogger.googleusercontent.com/img/b/R29vZ2xl/AVvXsEi6nLNS2B5Mf09pV6M6T11Rp7nBd6tagdsogWKll7YExoyvwGOugLcGPkz7RvQWPpw9ytz9jo0UgzNEjXBaoIsULuZnK_oVFKK5MBYtej1imEI1N89lW8mSVSazV--UIq2cupqqMJQ365-uNo8k4oHa_ISkGnA1nam5Iy2v0Dfj5TB5eY5j9QU/w199-h400/Screenshot%202022-11-01%20at%2016.02.32.png)](https://blogger.googleusercontent.com/img/b/R29vZ2xl/AVvXsEi6nLNS2B5Mf09pV6M6T11Rp7nBd6tagdsogWKll7YExoyvwGOugLcGPkz7RvQWPpw9ytz9jo0UgzNEjXBaoIsULuZnK_oVFKK5MBYtej1imEI1N89lW8mSVSazV--UIq2cupqqMJQ365-uNo8k4oHa_ISkGnA1nam5Iy2v0Dfj5TB5eY5j9QU/s1314/Screenshot%202022-11-01%20at%2016.02.32.png)

Anche TGCom24, nel 2020,
[citava](https://www.tgcom24.mediaset.it/cronaca/milano-vive-nella-sua-auto-da-5-anni-sono-fortunato-ho-la-salute_24763139-202002a.shtml)
la stessa storia collocandola a Milano. Idem il
[*Giorno*](https://www.ilgiorno.it/milano/cronaca/la-vita-in-auto-per-anni-ora-mi-sento-rinascere-1.6892257)
nel 2021, precisando che Giuliano è stato accolto
*“negli appartamenti messi a disposizione da Fondazione Arca a Cascina Vita
Nova”*. Progetto Arca concorda
[citando](https://www.progettoarca.org/news/i-nostri-protagonisti/268-gara-di-solidarieta-per-giuliano-viveva-in-auto-ora-ha-una-casa.html#:~:text=Per%205%20anni%20ha%20dormito,tratti%2C%20rotta%20dall'emozione)
sempre Milano.

È bello che la storia di Giuliano si sia risolta. È preoccupante che invece
*Repubblica* pubblichi notizie non vere, che il lettore oltretutto paga
con soldi veri.

Ho
[chiesto](https://twitter.com/disinformatico/status/1587460649604583426)
spiegazioni a *Repubblica* e a *Fanpage*. Ringrazio Massimiliano A.
per la segnalazione.

---

**2022/11/1 23:10.**
[Maurizio Molinari](https://www.instagram.com/maurizio_molinari_/),
che è un giornalista ed è *editor in chief* di *Repubblica*, ha
anche
[lanciato](https://www.instagram.com/p/CkapnHjjdjW/?igshid=YmMyMTA2M2Y%3D)
la notizia su Instagram ([copia permanente](https://archive.ph/yIl8U)). Però le *fake news* sono colpa degli anonimi su Internet, mi
raccomando. E se il giornalismo si riduce a una pubblicità enorme accompagnata
da una notizia falsa, forse abbiamo un problema, e non è
*“l’algoritmo”* (per citare *“Boris”*).

[![](https://blogger.googleusercontent.com/img/b/R29vZ2xl/AVvXsEgqhAQz81LW15zdNnzgmKlkQ6Y9GYytY9t_rJa8PDwQ_eUn7PZLYCTDHnNc01deSWXnXP-I86GZPKPttLL6zzP8njyWcvumpgZgYkTtrMVpUN2p7UcGF6IUhVswB0EbX5D3VJTNJquDOtmJEFgsAN9_H8csAGE26jgFiDIffjt8V4IgIWGYcLs/w400-h260/Screenshot%202022-11-01%20at%2023.06.40.png)](https://blogger.googleusercontent.com/img/b/R29vZ2xl/AVvXsEgqhAQz81LW15zdNnzgmKlkQ6Y9GYytY9t_rJa8PDwQ_eUn7PZLYCTDHnNc01deSWXnXP-I86GZPKPttLL6zzP8njyWcvumpgZgYkTtrMVpUN2p7UcGF6IUhVswB0EbX5D3VJTNJquDOtmJEFgsAN9_H8csAGE26jgFiDIffjt8V4IgIWGYcLs/s979/Screenshot%202022-11-01%20at%2023.06.40.png)

Pubblicazione iniziale:
[1.11.22](https://attivissimo.blogspot.com/2022/11/la-strana-storia-di-giuliano-il-manager.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/1881495351371374049 "Post per email")

Labels:
[fake news](https://attivissimo.blogspot.com/search/label/fake%20news),
[giornalismo spazzatura](https://attivissimo.blogspot.com/search/label/giornalismo%20spazzatura),
[Repubblica](https://attivissimo.blogspot.com/search/label/Repubblica)

#### Nessun commento:

[Posta un commento](https://www.blogger.com/comment/fullpage/post/7421441/1881495351371374049)

[Post più recente](https://attivissimo.blogspot.com/2022/11/il-messaggero-pubblica-un-tweet-di-un.html "Post più recente")

[Post più vecchio](https://attivissimo.blogspot.com/2022/11/oggi-alle-1430-faccio-una-diretta.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/1881495351371374049/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
...