---
title: La scadenza della NIS2 si avvicina, ma non mancano lo scetticismo e le difficoltà di adozione
url: https://www.securityinfo.it/2024/10/03/scadenza-nis2-si-avvicina-non-mancano-scetticismo-difficolta-adozione/?utm_source=rss&utm_medium=rss&utm_campaign=scadenza-nis2-si-avvicina-non-mancano-scetticismo-difficolta-adozione
source: Securityinfo.it
date: 2024-10-04
fetch_date: 2025-10-06T18:51:44.168093
---

# La scadenza della NIS2 si avvicina, ma non mancano lo scetticismo e le difficoltà di adozione

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## La scadenza della NIS2 si avvicina, ma non mancano lo scetticismo e le difficoltà di adozione

Ott 03, 2024  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [In evidenza](https://www.securityinfo.it/category/in-evidenza/), [Minacce](https://www.securityinfo.it/category/approfondimenti/minacce/), [News](https://www.securityinfo.it/category/news/), [RSS](https://www.securityinfo.it/category/rss/)
 [0](https://www.securityinfo.it/2024/10/03/scadenza-nis2-si-avvicina-non-mancano-scetticismo-difficolta-adozione/#respond)

---

Dopo essere entrata in vigora il 17 gennaio 2023, la **NIS2** chiede ora a tutte le aziende degli stati dell’UE di essere recepita entro il prossimo **17 ottobre**. Le imprese di ogni settore devono [rafforzare il proprio assetto di cybersecurity](https://www.securityinfo.it/2024/09/24/la-conformita-alla-nis2-negli-ambienti-ot-passa-per-lo-zero-trust-e-la-segmentazione-di-rete/) per rispettare i requisiti di sicurezza introdotti dalla normativa, pena sanzioni molto dure.

![NIS2](https://www.securityinfo.it/wp-content/uploads/2024/10/cybersecurity-6250709_1920.jpg)

Secondo un [recente sondaggio](https://www.veeam.com/company/press-release/90-percent-of-emea-businesses-faced-cybersecurity-incidents-that-nis2-could-have-prevented-veeam-survey-reveals.html) commissionato da **Veeam** e condotto da Censuswide, **solo il 43% dei decision-maker IT dell’area EMEA ritiene che la NIS2 migliorerà la sicurezza informatica dell’UE**, anche se il 90% degli intervistati ha ammesso che la direttiva avrebbe potuto prevenire almeno un incidente di sicurezza negli ultimi 12 mesi. Il dato è allarmante se si considera che il 44% delle imprese coinvolte ha subito più di tre incidenti informatici nell’ultimo anno e il 65% di questi è stato classificato come “altamente critico”.

L’80% delle imprese si dice fiducioso nella propria capacità di essere conforme alle linee guida della direttiva, ma **due terzi delle realtà coinvolte dichiarano che non riusciranno a rispettare la scadenza.**

La conformità alla NIS2 impone l’implementazione di misure essenziali quali la definizione di piani di risposta agli incidenti, la messa in sicurezza della supply chain, la verifica delle vulnerabilità e la valutazione dei livelli complessivi di sicurezza.

I responsabili aziendali riportano però diverse difficoltà in questo percorso di cambiamento, in primis la presenza di un **forte debito tecnico** (24%), la **mancanza di comprensione della normativa** da parte della leadership (23%) e l**‘insufficienza di budget** (21%). Altri ostacoli emersi sono la mancanza di attenzione alla conformità (20%), le tempistiche ristrette per l’attuazione (19%), la carenza di competenze in materia di cybersecurity (19%), la complessità della direttiva (19%) e i silos organizzativi (19%).

**Il 40% degli intervistati ha riferito di aver diminuito il budget IT da quando è stato proclamato l’accordo per la NIS2**, nonostante le sanzioni siano paragonabili a quelle della GDPR.

“*La NIS2 porta la responsabilità della cybersecurity al di là dei team IT, fino alla sala del consiglio di amministrazione. Sebbene molte aziende riconoscano l’importanza di questa direttiva, **le difficoltà di adeguamento riscontrate nell’indagine evidenziano problemi sistemici significativi.** La pressione combinata di altre priorità aziendali e delle sfide informatiche può spiegare i ritardi, ma ciò non diminuisce l’urgenza*” afferma **Andre Troskie**, EMEA Field CISO di Veeam.

![Andre Troskie, EMEA Field CISO at Veeam](https://www.securityinfo.it/wp-content/uploads/2024/10/Andre-Troskie_-EMEA-Field-CISO-at-Veeam-scaled.jpg)

Andre Troskie, EMEA Field CISO at Veeam. Credits: Veeam

La lentezza nell’adozione della NIS2 dipende anche dalla **presenza di altre priorità e pressioni aziendali**: gli intervistati vedono la direttiva come meno urgente rispetto ad altre dieci questioni, tra le quali il divario di competenze, la redditività e la trasformazione digitale.

Il 74% degli intervistati ritiene che la NIS2 sia vantaggiosa, ma **il 57% dubita che avrà un impatto sostanziale sulla posizione dell’UE in materia di sicurezza informatica**. Tra gli scettici, il 35% afferma che la NIS2 sia incompleta, mentre il 34% ritiene che non garantisca la sicurezza e il 25% che si sovrapponga con le normative esistenti.

“*Data* *la crescente frequenza e gravità delle minacce informatiche, i potenziali vantaggi della NIS2 nella prevenzione degli incidenti critici e nel rafforzamento della resilienza dei dati non possono essere sopravvalutati. **I team dirigenziali devono agire rapidamente per colmare queste lacune e garantire la conformità, non solo per motivi normativi, ma per migliorare realmente la solidità dell’organizzazione e proteggere i dati critici***” conclude Troskie.

Condividi l'articolo

* [Tweet](https://twitter.com/share)

---

* [EMEA](https://www.securityinfo.it/tag/emea/), [NIS2](https://www.securityinfo.it/tag/nis2/), [Normativa](https://www.securityinfo.it/tag/normativa/), [requisiti di sicurezza](https://www.securityinfo.it/tag/requisiti-di-sicurezza/), [sanzioni](https://www.securityinfo.it/tag/sanzioni/), [Veeam](https://www.securityinfo.it/tag/veeam/)

[ChatGPT per macOS poteva essere usato per esfiltrare dati in modo persistente](https://www.securityinfo.it/2024/10/04/chatgpt-per-macos-poteva-essere-usato-per-esfiltrare-dati-a-lungo-termine/)
[Il machine learning di Kaspersky aumenta la capacità di rilevamento di minacce APT](https://www.securityinfo.it/2024/10/02/il-machine-learning-di-kaspersky-aumenta-la-capacita-di-rilevamento-di-minacce-apt/)

---

![](https://secure.gravatar.com/avatar/25fb9b2d4cf1cb03debb642c725b4309?s=90&d=mm&r=g)

##### [Marina Londei]...