---
title: Ambienti di lavoro ibridi: come influiscono sulla copertura assicurativa per la sicurezza informatica?
url: https://www.ictsecuritymagazine.com/notizie/ambienti-di-lavoro-ibridi-come-influiscono-sulla-copertura-assicurativa-per-la-sicurezza-informatica/
source: ICT Security Magazine
date: 2023-03-04
fetch_date: 2025-10-04T08:39:53.487742
---

# Ambienti di lavoro ibridi: come influiscono sulla copertura assicurativa per la sicurezza informatica?

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/cyber-insurance-netscope.jpg)

# Ambienti di lavoro ibridi: come influiscono sulla copertura assicurativa per la sicurezza informatica?

A cura di:[Nate Smolenski](#molongui-disabled-link)  Ore 3 Marzo 2023

Le organizzazioni che intendono sottoscrivere una copertura assicurativa informatica devono dimostrare al proprio assicuratore di avere già in essere soluzioni per la cybersecurity e il disaster recovery, oltre a fornire informazioni sul loro rischio informatico e sulle *best practice* adottate.

Quando i dati aziendali risiedono solo in sede (on-premises), la documentazione, la valutazione e il mantenimento di tutte le soluzioni di sicurezza possono presentare diverse sfide, ma sono abbastanza semplici da affrontare per i team IT e di sicurezza che ne sono responsabili. Potrebbero dover installare determinati tipi di serrature sulle porte dei data center, aggiungere telecamere per monitorare il traffico del personale e applicare protocolli specifici che limitino chi può accedere a quali informazioni. All’interno di settori altamente regolamentati, i requisiti delle compagnie assicurative spesso seguono da vicino ciò che è stabilito dalle regole di conformità normativa.

Tuttavia, la pandemia da COVID-19 ha rovinato i piani per l’assicurazione della sicurezza informatica e la gestione del rischio informatico per molte organizzazioni. Nel momento in cui una parte sostanziale della forza lavoro ha iniziato a operare da remoto, la struttura di controllo della sicurezza è diventata meno chiara. La sfida è stata resa ancora più difficile dall’aumento simultaneo dell’uso aziendale delle soluzioni Software as a Service (SaaS).

Oggi, forse c’è solo un compito più impegnativo della creazione di una struttura di controllo efficace, ed è proprio quello di produrre prove che la struttura protegga efficacemente le applicazioni, i dati e gli utenti aziendali.

I responsabili della sicurezza informatica aziendale devono concentrarsi sulla comprensione di come i loro controlli dovrebbero essere strutturati dopo il COVID, nonché su come possono dimostrare l’efficacia di tali controlli ai revisori interni ed esterni, nonché ai loro assicuratori.

### Cosa è mutato esattamente?

La pandemia ha ispirato una migrazione della forza lavoro in tutto il mondo. I dipendenti svolgono ancora gli stessi lavori che svolgevano in ufficio, ma molti lo fanno da casa o da altri luoghi remoti.

In questo ambiente ibrido è molto più difficile che i tradizionali metodi di sicurezza perimetrale siano efficaci. Anche se il team di sicurezza fosse in grado di raggiungere la residenza di ciascun dipendente, non avrebbe senso installare telecamere di sicurezza e sistemi di sicurezza sulle porte degli “uffici” domestici. Né è fattibile che un revisore di terze parti si rechi in ogni luogo disparato per verificare che l’ambiente di sicurezza del dipendente sia all’altezza.

Sfide simili sono certamente sorte prima del COVID-19. Si pensi a chi viaggiava per lavoro o a chi doveva portarsi occasionalmente il lavoro a casa. I team di sicurezza in passato richiedevano a questi tipi di lavoratori da remoto di connettersi alla rete aziendale tramite una rete privata virtuale (VPN). I revisori potevano chiedere in che modo l’azienda stesse proteggendo quelle connessioni, ma quando l’azienda aveva bisogno di dimostrare che i suoi controlli più cruciali funzionavano, i dipendenti da remoto rappresentavano in genere l’eccezione piuttosto che la regola.

Il lavoro ibrido e la trasformazione del cloud hanno capovolto quell’equazione. L’importanza e l’efficacia dei controlli perimetrali e delle relative tecnologie di sicurezza sono emerse in tutta la loro criticità. Doversi connettere alla rete aziendale prima di utilizzare un’applicazione SaaS o navigare in Internet può essere noioso e può comportare una scarsa esperienza utente.

Durante la pandemia, alcune organizzazioni hanno preso decisioni tecnologiche rischiose per l’accesso remoto, consentendo il bypass di soluzioni di accesso remoto sovraccariche col risultato che hanno aumentato la loro superficie di attacco. Tutto ciò, combinato con l’aumento del tempo personale trascorso sui dispositivi, ha fatto sì che la superficie di attacco si estendesse anche a servizi spesso ritenuti affidabili come Office 365, Google Suite e una serie di altri strumenti che i dipendenti utilizzano sia nella loro vita professionale che personale. Questo ha creato lacune in molte strategie tecnologiche di sicurezza in cui le funzionalità tradizionali non sono in grado di determinare la differenza tra un’istanza aziendale di Office 365 e un’istanza personale utilizzata a casa. Come risultato di questo ambiente operativo aziendale in rapida evoluzione e del panorama di lavoro ibrido, i requisiti di controllo dei fornitori di assicurazioni informatiche si sono andati intensificando man mano che la frequenza degli attacchi e le conseguenti perdite derivanti da incidenti di sicurezza continuano a crescere.

### Quali sono le aspettative degli assicuratori?

Nel momento in cui una organizzazione vuole sottoscrivere una polizza di sicurezza informatica, un assicuratore vorrà naturalmente informazioni sull’attività dell’azienda, sull’ambiente operativo, sul ...