---
title: Sul caso Paragon il governo potrebbe non avere il controllo della situazione
url: https://www.wired.it/article/app-spyware-paragon-governo-meloni-interrogazioni-borghi-graziano-giornalisti-spiati/
source: Instapaper: Unread
date: 2025-02-07
fetch_date: 2025-10-06T20:47:38.668635
---

# Sul caso Paragon il governo potrebbe non avere il controllo della situazione

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Sul caso Paragon il governo potrebbe non avere il controllo della situazione

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Fabio Salamida](/contributor/fabio-salamida/)

IL CASO

06.02.2025

# Sul caso Paragon il governo potrebbe non avere il controllo della situazione

Lo affermano il membro del Copasir Enrico Borghi e il deputato Stefano Graziano, che hanno presentato due interrogazioni all'esecutivo. “La presidente Meloni venga in aula a riferire”

![Un cellulare con Whatsapp](https://media-assets.wired.it/photos/67a4919ffc695c9b8b480faa/16:9/w_2560%2Cc_limit/871538034)

Lo spyware Paragon sarebbe stato inoculato tramite WhatsappNurPhoto/Getty Images

*Roma -* **L'impressione in Transatlantico è che la vicenda Paragon [si stia gonfiando](https://www.wired.it/article/paragon-spyware-italia-cos-e-spyware-giornalisti-cancellato-governo-fanpage/)**. E c'è chi non esclude un intervento del Quirinale, vista la gravità dei fatti emersi nelle ultime ore. Nella serata di mercoledì 5 febbraio **Paragon Solutions** [**avrebbe “terminato” il contratto con i clienti italiani**](https://www.theguardian.com/technology/2025/feb/06/owner-of-spyware-used-in-alleged-whatsapp-breach-ends-contract-with-italy), stando a quanto riportato dal Guardian, che cita una fonte informata dei fatti ma che avrebbe accettato di parlare solo a condizione dell'anonimato. Non si fanno i nomi dei suddetti clienti, cioè di chi effettivamente abbia messo le firme sui documenti che concedono l'utilizzo del software: ma il caso dello spionaggio di giornalisti e attivisti potrebbe coinvolgere lo stesso esecutivo guidato da Giorgia Meloni, dal momento che l'azienda americana tratta in prevalenza con clienti istituzionali, e lo fa a livello globale.

**Paragon** si sarebbe tirata indietro mercoledì sera **lamentando violazioni delle policy contrattuali e del quadro etico**. Il software, secondo lo società, verrebbe fornito ai governi esclusivamente per sorvegliare criminali e terroristi. E se è tutto sommato possibile dimostrare abbastanza facilmente che un controllo sulle utenze di alcuni rifugiati e persino quello sul responsabile (Luca Casarini) di un'organizzazione non governativa sia compatibile con attività legate al contrasto del terrorismo, spiare un giornalista come Francesco Cancellato è cosa ben diversa. Perché **Cancellato dirige un giornale che ha pubblicato un'inchiesta scomoda sul partito della premier**, accusando la base di simpatie razziste, neofasciste e neonaziste sempre negate dai vertici, ma dimostrate con tutta evidenza dai filmati. E quell'inchiesta ha fatto rumore non solo in Italia, ma anche all'estero.

## Borghi (Italia Viva): “Il governo è cliente di Paragon Solutions?”

Il senatore di Italia Viva e membro del Copasir, **Enrico Borghi**, ha depositato un'interrogazione urgente al governo nella mattinata di mercoledì. *“Ho individuato almeno quattro criticità su cui interrogherò il governo nella figura del sottosegretario [**Alfredo Mantovano**](https://www.wired.it/article/mantovano-sottosegretario-presidenza-consiglio-aborto/)* *che ha la delega in materia di [cybersicurezza](https://www.wired.it/topic/cybersicurezza/)* - spiega Borghi a *Wired* -. *Primo: **chi sono i clienti italiani di cui scrive il Guardian?** Parliamo di un software militare, non di un applicativo che si scarica su internet. Un software che viene ceduto a soggetti istituzionali o che svolgono delicate attività collegate alla sicurezza. Secondo punto: il governo sostiene che l'intelligence non ha sottoposto a controllo una serie di soggetti previsti dalla legge 124* (quella che regola la struttura e l'organizzazione dei servizi segreti e gestisce il segreto di Stato, ndr) *compresi i giornalisti, **ma non chiarisce se il software rientra o meno nelle disponibilità dei nostri apparati**. E questo va chiarito nelle sedi competenti, ovvero al Copasir".*

![Il senatore di Italia Viva e membro del Copasir Enrico Borghi](https://media-assets.wired.it/photos/67a491e7ec6c7c0090c11d08/master/w_1600%2Cc_limit/enrico%2520borghi%2520italia%2520viva.jpg)

Il senatore di Italia Viva e membro del Copasir, Enrico Borghi (Facebook)

*"Terzo punto: **quali sarebbero le violazioni di servizio e di quadro etico che denuncia le società israeliana?** È il governo italiano o sono dei privati? E qui arriviamo al quarto punto: il governo ha incaricato l'Agenzia per la Sicurezza Nazionale di contattare lo studio legale di Whatsapp, che conferma il fatto che ci sarebbero almeno sette persone della società civile coinvolte nell'azione di spionaggio. Di fatto l'esecutivo tratta la questione come se non ci fosse nessun coinvolgimento istituzionale, ma questo apre un altro scenario inquietante: **Palazzo Chigi ha il controllo della situazione?** Perché o la gestione di questo software ce l'hanno i nostri apparati, e questo è un problema, oppure **dobbiamo pensare che ci sia il coinvolgimento di altri soggetti emersi da recenti inchieste giornalistiche che hanno fatto affiorare alcune attività di spionaggio private a Milano e a Roma conosciute come Equalize e squadra Fiore**. Ci sono, in giro in Italia, delle attività di ascolto su modello di via Nazionale dei tempi che furono? Ovviamente se gruppi di questo tipo agissero su impulso del governo saremmo davanti a un'attività eversiva”*.

## Graziano (Pd): “Giorgia Meloni deve venire in Aula”

Anche il Partito democratico ha depositato un'interrogazione in cui chiede alla presidente del Consiglio, **Giorgia Meloni** e ai ministri dell'Interno e della Giustizia, Matteo Piantedosi e Carlo Nordio, di rispondere in aula sulla vicenda. Il primo firmatario è il deputato **Stefano Graziano**. *“Se è vero quello che sta emergendo* - spiega Graziano a *Wired* - ***siamo di fronte a una gravissima violazione dei diritti costituzionali**, e per questo abbiamo chiesto alla premier di riferire immediatamente. Ora c'è anche una comunicazione della società che gestisce il software, che confermerebbe il coinvolgimento di un numero ristretto di cittadini direttamente impegnati in attività che fanno pensare che dietro ci siano ragioni politiche. **Se non è stato direttamente il governo a muovere i fili cosa dobbiamo pensare?** Che l'esecutivo abbia perso il controllo di un software di questo tipo o che ci sia dietro l'azione di un altro governo occidentale che ha un contratto con la società **Paragon Solutions**? L'Agenzia per la cybersicurezza fa capo direttamente a Palazzo Chigi. Vista la gravità della vicenda sarebbe il caso che questa volta la presidente si degnasse di venire in aula”.*

![Il deputato del Partito democratico Stefano Graziano](https://media-assets.wired.it/photos/67a492ca9d8e11f35adea2f2/master/w_1600%2Cc_limit/stefano%2520graziano%2520partito%2520democratico.jpg)

Il deputato del Partito democratico, Stefano Graziano (Facebook)

Insomma, dopo il ca[so Almasri](https://www.wired.it/article/nordio-piantedosi-almasri-parlamento-libia/) l'esecutivo guidato da Giorgia Meloni si trova di nuovo al centro di una vicenda che getta delle pesanti ombre sulla gestione della sicurezza e di alcuni apparati dello Stato. **Il sospetto che l'attività dell'intelligence o addirittura di cellule di spionaggio non ufficiali vengano utilizzate dal governo o da entità a esso collegate per controllare personaggi scomodi a questo punto va stornato con prove inoppugnabili.** Ne...