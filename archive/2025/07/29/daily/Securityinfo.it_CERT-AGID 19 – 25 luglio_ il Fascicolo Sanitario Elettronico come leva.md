---
title: CERT-AGID 19 – 25 luglio: il Fascicolo Sanitario Elettronico come leva
url: https://www.securityinfo.it/2025/07/28/cert-agid-19-25-luglio-il-fascicolo-sanitario-elettronico-come-leva/?utm_source=rss&utm_medium=rss&utm_campaign=cert-agid-19-25-luglio-il-fascicolo-sanitario-elettronico-come-leva
source: Securityinfo.it
date: 2025-07-29
fetch_date: 2025-10-06T23:56:49.499864
---

# CERT-AGID 19 – 25 luglio: il Fascicolo Sanitario Elettronico come leva

Aggiornamenti recenti Ottobre 6th, 2025 5:03 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Impennata delle scansioni dei portali di login di Palo Alto Networks: +500%](https://www.securityinfo.it/2025/10/06/impennata-delle-scansioni-dei-portali-di-login-di-palo-alto-networks-500/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 19 – 25 luglio: il Fascicolo Sanitario Elettronico come leva

Lug 28, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Gestione dati](https://www.securityinfo.it/category/news/gestione-dati-news/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/07/28/cert-agid-19-25-luglio-il-fascicolo-sanitario-elettronico-come-leva/#respond)

---

Negli ultimi sette giorni, il panorama delle minacce informatiche che colpiscono l’Italia ha confermato una costante pressione.

**Sessanta campagne malevole** hanno infatti interessato il nostro Paese, monitorato dal CERT-AGID, che ha così emesso **532 indicatori di compromissione**.

Questi sono poi stati condivisi dall’Agenzia con gli enti accreditati, in modo da rafforzare le loro difese contro attacchi sempre più sofisticati e pervasivi.

### I temi della settimana

Durante l’ultima settimana sono stati **23 i temi sfruttati per veicolare campagne malevole in Italia**, a conferma di una strategia criminale diversificata.

Il **settore bancario** è tornato sotto attacco: diverse campagne di phishing via email hanno fatto leva sul nome dell’istituto ING per trarre in inganno gli utenti italiani. A questo si aggiungono tre campagne mirate che hanno utilizzato lo stesso brand come esca per distribuire i malware Copybara e XMRig, confermando l’interesse costante verso il mondo finanziario.

![](https://www.securityinfo.it/wp-content/uploads/2025/07/CERT-AGID-cover-2.png)

Questa settimana il nostro Paese è stato interessato da sessanta campagne malevole, che hanno portato all’emissione di 532 indicatori di compromissione.

Non sono mancate le finte **notifiche di pagamento**. L’argomento “multe” è stato sfruttato in più campagne italiane di phishing, tutte veicolate tramite posta elettronica e mascherate da **comunicazioni ufficiali di PagoPA**. Gli utenti ricevevano presunti avvisi di sanzioni stradali non pagate, con l’obiettivo di spingerli a cliccare su link fraudolenti.

Molto attivo anche il **tema “avvisi di sicurezza”**, impiegato in cinque campagne italiane e in una generica. I messaggi fraudolenti fingevano di provenire da servizi reali e diffusi come **ING**, **Aruba**, **Metamask** e **Webmail**, nel tentativo di sottrarre credenziali e informazioni personali con la scusa di un presunto problema di sicurezza.

Infine, il **tema “ordine”** è stato utilizzato per una campagna di phishing italiana mirata agli **utenti di Office365** e per cinque campagne malware di portata più ampia. In questi casi, gli attaccanti hanno veicolato codici malevoli come FormBook, VipKeylogger, Remcos e AgentTesla, sfruttando la classica esca del pacco in arrivo o dell’ordine confermato.

Tra gli eventi più significativi rilevati negli ultimi giorni spiccano diverse campagne di phishing costruite attorno al tema della sanità digitale. In particolare, **il nome del Fascicolo Sanitario Elettronico è stato sfruttato** per indurre gli utenti a inserire le proprie credenziali su una pagina di login falsa, creata ad arte per imitare l’interfaccia del portale ufficiale. Un chiaro esempio di social engineering che punta a colpire la fiducia riposta nei servizi pubblici online.

![](https://www.securityinfo.it/wp-content/uploads/2025/07/CERT.AGID-temi.png)

Fonte: CERT-AGID

### Malware della settimana

Nel corso della settimana, il CERT-AGID ha individuato **11 famiglie di malware** attive sul territorio italiano, segno di una varietà crescente nei metodi e nei vettori d’attacco. Alcune campagne si sono distinte per intensità e ricorrenza.

**FormBook** si conferma tra le minacce più diffuse: tre campagne italiane a tema “Conferma” sono state veicolate tramite email contenenti allegati in formato ZIPX, mentre altre quattro campagne generiche (incentrate su “Preventivo”, “Ordine” e “Pagamenti”) hanno sfruttato file compressi GZ e documenti DOCX per infettare i sistemi.

**AgentTesla** è comparso in due campagne generiche, una mascherata da ordine commerciale e l’altra da curriculum vitae. In entrambi i casi, i file malevoli allegati alle email erano archivi ZIP o TAR, progettati per installare il malware al primo clic.

**Copybara** è stato distribuito in due campagne italiane a tema bancario, questa volta con una tecnica diversa: l’invio di SMS contenenti link a file APK malevoli, segno dell’attenzione crescente degli attaccanti verso i dispositivi mobili.

Anche **Remcos** ha fatto la sua comparsa: una campagna italiana etichettata come “Documenti” ha utilizzato allegati 7Z, mentre un’altra generica a tema “Ordine” è stata diffusa con allegati TAR. Il malware è noto per consentire il controllo remoto delle macchine infette.

![](https://www.securityinfo.it/wp-content/uploads/2025/07/CERT.AGID-malware.png)

Fonte: CERT-AGID

**VipKeylogger** è emerso in due casi, entrambi via email: una campagna italiana a tema “Preventivo” distribuita con file RAR, e una generica su presunti ordini, veicolata con allegato 7Z. Obiettivo: registrare ogni pressione di tasto degli utenti.

Tra le campagne italiane si segnala anche **XMRig**, legato a...