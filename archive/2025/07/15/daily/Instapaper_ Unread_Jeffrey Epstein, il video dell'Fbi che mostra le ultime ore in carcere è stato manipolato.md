---
title: Jeffrey Epstein, il video dell'Fbi che mostra le ultime ore in carcere è stato manipolato
url: https://www.wired.it/article/jeffrey-epstein-video-carcere-modificato-analisi/
source: Instapaper: Unread
date: 2025-07-15
fetch_date: 2025-10-06T23:50:50.372505
---

# Jeffrey Epstein, il video dell'Fbi che mostra le ultime ore in carcere è stato manipolato

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Jeffrey Epstein, il video dell'Fbi che mostra le ultime ore in carcere è stato manipolato

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Dhruv Mehrotra](/contributor/dhruv-mehrotra/)

[Diritti](/diritti/)

14.07.2025

# Jeffrey Epstein, il video dell'Fbi che mostra le ultime ore in carcere è stato manipolato

Il filmato di una telecamera di sorveglianza vicina alla cella del finanziere è stato presentato come "grezzo", ma la nostra analisi dimostra che non è così

![La nostra analisi del video del carcere dove era detenuto Jeffrey Epstein](https://media-assets.wired.it/photos/6874c25a863350ac0710ed4a/16:9/w_2560%2Cc_limit/epstein-metadata-jail-sec-1393977679-88372236.jpg)

Cosa mostra la nostra analisi del video del carcere dove era detenuto Jeffrey EpsteinWired Staff; Spencer Platt/Getty Images

Il dipartimento di Giustizia degli Stati Uniti ha diffuso il 7 luglio quello che ha presentato come un **filmato di sorveglianza "*completamente grezzo*" di quasi 11 ore**, ripreso da una telecamera posizionata **vicino alla cella di [Jeffrey Epstein](https://www.wired.it/article/jeffrey-epstein-ospiti-isola-dati-geolocalizzazione/) la notte prima che fosse trovato morto**. La pubblicazione aveva l'obiettivo di sfatare le **teorie del complotto** sulla morte del finanziere, avvenuta durante la sua detenzione e ufficialmente classificata come suicidio. Ma invece di metterli a tacere, il video potrebbe alimentare ulteriormente i sospetti.

I **metadati** incorporati nel filmato – analizzati da *Wired US* e da esperti indipendenti di analisi forense – mostrano che il video non è stato esportato direttamente dal sistema di sorveglianza del carcere, ma che ha **subito modifiche**, probabilmente realizzate con lo strumento di editing professionale Adobe premiere pro. Il file sembra essere stato **assemblato a partire da almeno due clip**, salvato più volte, esportato e poi [caricato sul sito web del dipartimento di Giustizia](https://www.justice.gov/opa/media/1407001/dl?inline), dove è stato presentato come "*grezzo*".

Gli esperti sottolineano che **non è chiaro cosa esattamente sia stato alterato** e che i metadati **non dimostrano che la manipolazione sia avvenuta a scopo di inganno**. È possibile che il video sia stato semplicemente elaborato prima di essere reso pubblico tramite un software, senza che siano state apportate modifiche al di là dell'unione di due clip. Ma la **mancanza di una spiegazione chiara** che giustifichi l'intervento sul file con un software di editing professionale **complica la narrazione portata avanti dal dipartimento di Giustizia**. In un caso già circondato dai sospetti, è probabile che l'ambiguità sul modo in cui il file è stato trattato alimenti ulteriormente le tesi cospirazioniste.

I complottisti si approprieranno di qualsiasi dettaglio della versione ufficiale che non abbia una spiegazione esauriente, spiega Mike Rothschild, scrittore e giornalista che si occupa di complottismi ed estremismi. **"*Quindi, qualunque sia la vostra idea complottista su Epstein, il video contribuirà a rafforzarla*"**, aggiunge.

## La versione ufficiale sulla morte di Epstein

Nei mesi che hanno preceduto la diffusione della nota congiunta del dipartimento di Giustizia e dell'Fbi, la **procuratrice generale [Pam Bondi](https://www.wired.it/article/pam-bondi-ministra-giustizia-trump/)** aveva promesso che avrebbe pubblicato i cosiddetti [***Epstein files***](https://www.wired.it/article/epstein-files-musk-trump-indagine-abusi-sessuali/), alimentando l'**aspettativa che potessero emergere nuovi dettagli potenzialmente incriminanti** sulla morte del finanziere caduto in disgrazia e sui suoi legami con persone potenti. Ma invece di rivelare nuove informazioni, la nota della scorsa settimana ha in gran parte **confermato le conclusioni già state raggiunte anni fa**: Epstein è stato trovato senza vita in una cella in un centro di detenzione di Manhattan il 10 agosto 2019 ed è **morto per suicidio**, mentre era in attesa di giudizio per accuse di traffico sessuale.

Per corroborare le sue conclusioni, l'Fbi ha esaminato i filmati della telecamera di sorveglianza che inquadra l'area comune della Special housing unit (Shu) del Metropolitan correctional center (Mcc) di New York, la struttura dove era detenuto Epstein. L'agenzia ha aumentato la qualità del girato regolando il contrasto, il colore e la nitidezza, per poi pubblicare sia la versione [migliorata](https://www.justice.gov/video-file2) che quella descritta come ["*grezza*"](https://www.justice.gov/video-file1). Entrambe sembrano essere state elaborate con Adobe premiere pro e includono molti degli stessi metadati. L'Fbi sostiene che **chiunque fosse entrato nell'area in cui si trovava la cella di Epstein in quell'arco di tempo sarebbe stato ripreso dalla telecamera**.

## Tutte le modifiche al video

***Wired* ha esaminato con due esperti indipendenti di video analisi forense i file da 21 gigabyte** diffusi dal dipartimento di Giustizia. Utilizzando uno strumento per i metadati, abbiamo analizzato i dati Exif (Exchangeable image file format) e Xmp (Extensible metadata platform) per identificare un'eventuale post-elaborazione.

**Il file "*grezzo*" è stato chiaramente elaborato con un prodotto Adobe**, molto probabilmente Premiere, come suggerisce la presenza di metadati che fanno specifico riferimento alle estensioni file utilizzate dal programma. Gli esperti spiegano che i software Adobe, compresi Premiere e Photoshop, lasciano tracce nei file esportati, spesso incorporando metadati che registrano sia gli strumenti utilizzati che le azioni eseguite in fase di montaggio. In questo caso, i dati indicano che il 23 maggio 2025 il file è stato **salvato almeno quattro volte** nell'arco di 23 minuti da un account di un utente Windows chiamato “Mjcole~1” (non indicano invece se il filmato sia stato modificato prima di ogni salvataggio).

I dati suggeriscono anche che il video caricato da Fbi e dipartimento di Giustizia non è stato esportato direttamente da un filmato continuo e grezzo proveniente da una telecamera di sorveglianza, ma è invece composto da **almeno due file mp4 separati e poi assemblati**. I metadati includono riferimenti ai file del progetto di Premiere e a due specifici clip sorgente, 2025-05-22 21-12-48.mp4 e 2025-05-22 16-35-21.mp4. Queste voci compaiono in una sezione dei metadati denominata "ingredienti", che fa parte del [sistema interno](https://www.adobe.com/content/dam/cc/us/en/acom/products/xmp/Pdfs/XMPAssetRelationships.pdf) usato da Adobe per monitorare il materiale di origine nelle esportazioni modificate. I metadati non chiariscono in quale punto del video le due clip siano state unite.

**Hany Farid, un professore dell'università della California di Berkeley ha esaminato i metadati su richiesta di *Wired***. Oltre a essere un docente, Farid che si occupa di scienza digitale forense e disinformazione ed è un esperto nel campo dell'analisi di immagini digitali e nell'individuazione di media manipolati, compresi i [deepfake](https://www.wired.it/article/meta-deepfake-celebrita-scam/). Ha testimoniato in numerosi casi giudiziari legati a prove digitali.

Il professore sostiene che i metadati sollevano **preoccupazioni sulla [catena di](https://it.wikipedia.org/wiki/Catena_di_custodia)** [**custodia**](https://it.wikipedia.org/wiki/Catena_di_custodia), come vi...