---
title: CrowdStrike: ecco le minacce emergenti del 2025
url: https://www.securityinfo.it/2025/02/27/crowdstrike-report-minacce-2025/?utm_source=rss&utm_medium=rss&utm_campaign=crowdstrike-report-minacce-2025
source: Securityinfo.it
date: 2025-02-28
fetch_date: 2025-10-06T20:39:31.606002
---

# CrowdStrike: ecco le minacce emergenti del 2025

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CrowdStrike: ecco le minacce emergenti del 2025

Feb 27, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [Campagne malware](https://www.securityinfo.it/category/approfondimenti/campagne-malware/), [Hacking](https://www.securityinfo.it/category/approfondimenti/hacking/), [In evidenza](https://www.securityinfo.it/category/in-evidenza/), [Malware](https://www.securityinfo.it/category/approfondimenti/malware/), [Minacce](https://www.securityinfo.it/category/approfondimenti/minacce/), [Scenario](https://www.securityinfo.it/category/approfondimenti/scenario/), [Software](https://www.securityinfo.it/category/approfondimenti/software/), [Tecnologia](https://www.securityinfo.it/category/approfondimenti/tecnologia/), [Vulnerabilità](https://www.securityinfo.it/category/approfondimenti/vulnerabilita-approfondimenti/)
 [0](https://www.securityinfo.it/2025/02/27/crowdstrike-report-minacce-2025/#respond)

---

Il nuovo *CrowdStrike Global Threat Report 2025* dipinge un quadro allarmante della sicurezza informatica globale, evidenziando la crescente sofisticazione degli attacchi informatici e il ruolo sempre più determinante dell’intelligenza artificiale nelle strategie dei cybercriminali.

Le principali minacce individuate riguardano lo spionaggio statale, il crimine informatico organizzato e l’attivismo digitale, tutti elementi che contribuiscono a rendere il cyberspazio un campo di battaglia sempre più imprevedibile.

### Un panorama di minacce sempre più vasto

Secondo il report, i principali attori della minaccia si suddividono infatti in tre categorie principali: gli stati-nazione, il crimine informatico organizzato (*eCrime*) e gli attivisti digitali (*hacktivist*).

Mentre gli stati mirano a operazioni di spionaggio e sabotaggio, il crimine informatico cerca il profitto economico sfruttando vulnerabilità di aziende e istituzioni. Gli hacktivisti, infine, agiscono spinti da motivazioni politiche o ideologiche.

Nel 2024 sono stati identificati 26 nuovi avversari informatici, portando a 257 il numero totale delle minacce monitorate e a 140 i cluster di attività malevole.

I principali attori includono gruppi di cybercriminali in Russia, Cina, Iran e Corea del Nord, con un incremento del 150% delle attività di spionaggio cinese e un aumento fino al 300% degli attacchi rivolti ai settori finanziario, manifatturiero e dei media.

![](https://www.securityinfo.it/wp-content/uploads/2025/02/2-scaled.jpg)

Tra stati-nazione, crimine informatico organizzato e hacktivist, la sicurezza informatica è sempre più minacciata.

### La Cina… e non solo

Particolare attenzione è riservata da CrowdStrike alla Cina, che ha investito per decenni nello sviluppo delle proprie capacità cyber, raggiungendo livelli pari a quelli delle altre potenze mondiali. Le motivazioni dietro le operazioni di spionaggio informatico cinesi sono principalmente di natura geopolitica e strategica.

Il governo di Pechino utilizza infatti la pirateria informatica per supportare i propri obiettivi di unificazione nazionale, come nel caso di Taiwan, per ottenere vantaggi economici nel settore manifatturiero e per potenziare la propria influenza internazionale attraverso l’accesso a dati sensibili e proprietà intellettuale di aziende e istituzioni globali.

Gli hacker cinesi si stanno inoltre specializzando in intrusioni mirate, sfruttando reti ORB per occultare le proprie attività e migliorare la capacità di elusione dei controlli di sicurezza. Secondo il report, la Cina sta preparando anticipatamente attacchi per colpire infrastrutture logistiche e critiche che potrebbero supportare operazioni militari, in particolare nel caso di un conflitto su Taiwan.

A Russia, Cina, Iran e Corea del Nord, nella guerra informatica si stanno affiancando nuovi stati tra cui **Egitto (Sphinx) e Kazakistan (Sega)**. Questi paesi stanno iniziando a sviluppare capacità cyber avanzate, mirando a operazioni di spionaggio e sabotaggio.

La crescita delle conseguenti minacce è testimoniata anche dall’aumento del 50% nell’attività degli *access broker*, criminali informatici che vendono credenziali di accesso ai sistemi compromessi.

Desta preoccupazione anche il fatto che il tempo medio necessario agli hacker per muoversi lateralmente all’interno di una rete compromessa sia sceso a 48 minuti, con il record minimo di soli 51 secondi, un dato che evidenzia la velocità e l’efficacia delle nuove strategie di intrusione.

![](https://www.securityinfo.it/wp-content/uploads/2025/02/3-scaled.jpg)

I numeri delle minacce informatiche, secondo CrowdStrike.

Un altro aspetto preoccupante riguarda l’uso di tecniche di attacco *malware-free*, che rappresentano il 79% delle intrusioni rilevate nel 2024, dimostrando come gli hacker riescano a eludere i tradizionali sistemi di sicurezza con metodi sempre più sofisticati.

### Il caso di Curly Spider

Uno degli attori più attivi citati da CrowdStrike è Curly Spider, un gruppo di cybercriminali noto per la sua capacità di orchestrare attacchi di ingegneria sociale con estrema rapidità.

Secondo il report, esso utilizza una combinazione di spam massivo, chiamate di vishing e strumenti di accesso remoto per compromettere le infrastrutture aziendali.

Curly Spider è particolarmente abile nel condurre attacchi di callback phishing, una tecnica in cui le vittime vengono indotte a chiamare numeri fasulli di supporto IT, permettendo così agli hacker di ottenere credenziali di accesso o di distribuire software dannoso.

In meno di quattro minuti, Curly Spider riesce a convalidare un accesso non autorizzato e a lanciare comandi per installare backdoor nei sistemi violat...