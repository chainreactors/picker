---
title: Weekly Threats N. 5 2023
url: https://www.ts-way.com/it/weekly-threats/2023/02/03/weekly-threats-n-5-2023/
source: TS-WAY
date: 2023-02-04
fetch_date: 2025-10-04T05:42:46.248230
---

# Weekly Threats N. 5 2023

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 5 2023

03 Febbraio 2023

Condividi

![](https://www.ts-way.com/wp-content/uploads/2018/04/Kuniyoshi_Utagawa_The_ghost_of_Taira_Tomomori_Daimotsu_bay_estratto-1400x873.jpg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi:**

* Ransomware: colpite vittime italiane e la FinTech ION Group
* Sandworm, Gamaredon Group e Winter Vivern: le ultime dal conflitto russo-ucraino
* IT Army of Ukraine, NoName057(16), KillNet e Anonymous Russia: rivendicate offensive sul fronte hacktivista

Questa settimana apriamo la nostra rassegna riportando alcune **offensive di natura ransomware** che hanno interessato diverse entità italiane e una realtà internazionale. Tra le vittime del Bel Paese figurano: la multiutility ACEA, presumibilmente violata da **Black Basta Team**; la Società Italiana Brevetti S.p.A. compromessa da **Vice Team**; e il Gruppo Tonoli colpito da **LockBit Team**. In ambito internazionale, invece, la FinTech ION Group è caduta vittima anch’essa di LockBit in un’offensiva che ha impattato la divisione di ION Markets, ION Cleared Derivatives. Si segnala inoltre che il 30 gennaio 2023 **Royal Team** ha rivendicato l’attacco del novembre 2022 rivolto contro il Comune di Torre del Greco (NA).

Passando alle attività malevole nel **contesto russo-ucraino**, il CERT-UA ha rilevato 5 wiper impiegati da **Sandworm** nell’attacco all’Agenzia di stampa nazionale Ukrinform del 17 gennaio. Nello specifico, si tratta di **CaddyWiper**, **ZeroWipe**, **AwfulShred**, **BidSwipe** e l’utility **SDelete**. In aggiunta, alcuni ricercatori di sicurezza hanno scoperto un ulteriore wiper chiamato **NikoWiper** utilizzato nell’ottobre 2022 sempre dall’APT di Mosca in un’offensiva rivolta contro un’azienda ucraina del settore energetico. Dal canto suo, **Gamaredon Group** ha sferrato un’operazione di spear phishing contro il Ministero della Difesa lettone spacciandosi per l’omologo dicastero ucraino, oltre ad attacchi – ancora in corso – mirati alle Autorità pubbliche e alle infrastrutture IT critiche di Kiev. Infine, un cluster identificato come **Winter Vivern** (UAC-0114) ha bersagliato entità governative ucraine e polacche utilizzando una pagina web che imita quella legittima del Ministero degli Affari Esteri ucraino al fine di indurre i target a scaricare un presunto software antivirus.

Concludendo con il **fronte hacktivista**, il collettivo **IT Army of Ukraine** ha compromesso ed esfiltrato dati dalla multinazionale del settore energetico-minerario Gazprom, controllata dal Governo di Mosca. Il leak comprenderebbe un archivio da 1.5 GB con oltre 6.000 file delle società riguardanti attività finanziarie ed economiche. D’altra parte, i filorussi **KillNet** e **Anonymous Russia** si sono concentrati su strutture sanitarie norvegesi, tedesche, britanniche e statunitensi; mentre **NoName057(16)** ha rivendicato operazioni DDoS contro target appartenenti ai settori governativo, energetico, sanitario, metallurgico e manifatturiero.

[post\_tags]

---

[Anonymous Russia](https://www.ts-way.com/it/risorse/tag/anonymous-russia/)
[BidSwipe](https://www.ts-way.com/it/risorse/tag/bidswipe/)
[Black Basta Team](https://www.ts-way.com/it/risorse/tag/black-basta-team/)
[CaddyWiper](https://www.ts-way.com/it/risorse/tag/caddywiper/)
[Gamaredon Group](https://www.ts-way.com/it/risorse/tag/gamaredon-group/)
[IT Army of Ukraine](https://www.ts-way.com/it/risorse/tag/it-army-of-ukraine/)
[KillNet](https://www.ts-way.com/it/risorse/tag/killnet/)
[LockBit Team](https://www.ts-way.com/it/risorse/tag/lockbit-team/)
[NikoWiper](https://www.ts-way.com/it/risorse/tag/nikowiper/)
[NoName057(16)](https://www.ts-way.com/it/risorse/tag/noname05716/)
[Royal Team](https://www.ts-way.com/it/risorse/tag/royal-team/)
[Sandworm](https://www.ts-way.com/it/risorse/tag/sandworm/)
[SDelete AwfulShred](https://www.ts-way.com/it/risorse/tag/sdelete-awfulshred/)
[Vice Team](https://www.ts-way.com/it/risorse/tag/vice-team/)
[Winter Vivern](https://www.ts-way.com/it/risorse/tag/winter-vivern/)
[ZeroWipe](https://www.ts-way.com/it/risorse/tag/zerowipe/)

### **Contenuti correlati**

![collins aerospace TS-Way cover](https://www.ts-way.com/wp-content/uploads/weekly3445-720-385x240.jpg)

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg) 22 September 2025

### [Attacchi in Italia, novità nel panorama APT, breach colpiscono Kering, Great Firewall of China, Google LERS ed eCheck](https://www.ts-way.com/it/risorse/2025/09/22/attacchi-in-italia-novita-nel-panorama-apt-breach-colpiscono-kering-great-firewall-of-china-google-lers-ed-echeck/)

![0-day SharePoint TS-Way cover](https://www.ts-way.com/wp-content/uploads/weekly222720-385x240.jpg) 28 July 2025

### [0-day SharePoint sfruttate a livello globale, attacchi DDoS e ransomware in Italia, la Russia nel mirino del Regno Unito](https://www.ts-way.com/it/risorse/2025/07/28/0-day-sharepoint-sfruttate-a-livello-globale-attacchi-ddos-e-ransomware-in-italia-la-russia-nel-mirino-del-regno-unito/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.