---
title: CERT-AGID 13-19 settembre: il phishing punta alle criptovalute
url: https://www.securityinfo.it/2025/09/22/cert-agid-13-19-settembre-phishing-criptovalute/?utm_source=rss&utm_medium=rss&utm_campaign=cert-agid-13-19-settembre-phishing-criptovalute
source: Securityinfo.it
date: 2025-09-23
fetch_date: 2025-10-02T20:31:44.330999
---

# CERT-AGID 13-19 settembre: il phishing punta alle criptovalute

Aggiornamenti recenti Ottobre 1st, 2025 2:22 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Il 60% dei firewall non supera i controlli di conformità: la ricerca di FireMon](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)
* [CERT-AGID 20–26 settembre: phishing, malware e PEC compromesse](https://www.securityinfo.it/2025/09/29/cert-agid-20-26-settembre-phishing-malware-e-pec-compromesse/)
* [Nuova variante del malware XCSSET prende di mira gli sviluppatori Xcode su macOS](https://www.securityinfo.it/2025/09/26/nuova-variante-del-malware-xcsset-prende-di-mira-gli-sviluppatori-xcode-su-macos/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 13-19 settembre: il phishing punta alle criptovalute

Set 22, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Leaks](https://www.securityinfo.it/category/news/leaks-news/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/09/22/cert-agid-13-19-settembre-phishing-criptovalute/#respond)

---

Nella settimana appena conclusa il **CERT-AGID** ha rilevato un totale di **73 campagne** malevole. Di queste, **43 sono state mirate** specificamente a obiettivi nel nostro Paese, mentre le restanti 30, pur avendo carattere generico, hanno comunque avuto ricadute sul territorio nazionale.

Per supportare le attività di difesa, il CERT-AGID ha messo a disposizione degli enti accreditati **776 indicatori di compromissione**, fondamentali per riconoscere e bloccare tempestivamente eventuali attività sospette.

### I temi della settimana

Questa settimana sono stati sfruttati **18 temi diversi** per diffondere campagne malevole in Italia.

Il fronte più caldo resta quello **bancario**: sono state individuate sedici campagne, quattordici delle quali con obiettivi italiani, che hanno preso di mira istituti come ING, BPM, Intesa Sanpaolo, Unicredit, Fineco, Crédit Agricole e InteractiveBrokers.

Sono state coinvolte anche piattaforme di pagamento come SumUp e PayPal, e tutte le campagne si sono propagate via email, con l’obiettivo di carpire credenziali e dati finanziari sensibili.

![](https://www.securityinfo.it/wp-content/uploads/2025/09/CERT-AGID-13-19-settembre.png)

Nella settimana appena conclusa il CERT-AGID ha rilevato 73 campagne malevole e messo a disposizione degli enti accreditati 776 indicatori di compromissione.

Un altro tema ricorrente è stato quello delle **multe**: diverse campagne, tutte italiane, hanno abusato del brand PagoPA inviando false notifiche di sanzioni o avvisi di pagamento, nel tentativo di sottrarre i dati delle carte di credito delle vittime.

Non sono mancate le campagne legate agli **ordini**, sfruttate in nove circostanze, di cui sei a carattere generico e tre italiane, attraverso cui sono stati distribuiti vari tipi di malware.

A queste si aggiungono le campagne basate sul tema dei **pagamenti**, sei in tutto, che hanno incluso anche un tentativo di phishing a nome dell’Agenzia delle Entrate.

Infine, sono state rilevate cinque campagne che giocavano sulla **scadenza dei servizi**: quattro mirate al pubblico italiano e una generica.

In questo caso gli aggressori hanno simulato messaggi legati a webmail in scadenza, abusando sia di marchi generici sia di piattaforme come Zimbra. Lo scopo? Sottrarre le credenziali di accesso alle caselle di posta elettronica.

Tra le attività più rilevanti osservate negli ultimi giorni spiccano alcune campagne che meritano particolare attenzione. Una di queste ha preso di mira direttamente l’Agenzia delle Entrate con una **operazione di phishing che puntava a sottrarre wallet di criptovalute**.

I messaggi, camuffati da notifiche ufficiali, rimandavano a domini registrati di recente che riproducevano fedelmente l’interfaccia del portale dell’Agenzia.

Qui veniva simulata una procedura di dichiarazione online in cui si chiedevano dati personali e fiscali, per poi arrivare alla fase essenziale, ossia l’inserimento del wallet o della seed phrase di recupero. In questo modo gli attaccanti ottenevano accesso diretto ai fondi digitali delle vittime.

Il CERT-AGID ha inoltre analizzato una campagna che sfruttava **PDQConnect**, un software legittimo per la gestione remota normalmente usato dagli amministratori IT. La tecnica di diffusione prevedeva email che simulavano la condivisione di documenti e rimandavano a una finta pagina di login di Microsoft Outlook.

![](https://www.securityinfo.it/wp-content/uploads/2025/09/CERT-AGID-temi-1.png)

Fonte: CERT-AGID

Una volta verificata la corrispondenza dell’indirizzo, veniva proposto il download di un file MSI contenente il tool di controllo remoto, consentendo agli aggressori di prendere possesso del sistema della vittima.

Non meno insidiosa la campagna che ha abusato del nome del Politecnico di Milano per diffondere il **malware FormBook**, uno dei trojan più diffusi e specializzati nel furto di credenziali e dati sensibili.

L’inganno consisteva in email che invitavano a consultare documentazione necessaria per **partecipare a un presunto progetto**. L’allegato, un archivio ZIP, nascondeva uno script malevolo che avviava l’infezione.

Infine, è stata bloccata una nuova campagna di malspam condotta attraverso caselle PEC compromesse. In questo caso gli aggressori hanno diffuso **MintLoader**, confermando come l’uso abusivo della posta elettronica certificata resti una delle leve più pericolose per veicolare malware in Italia.

### Malware della settimana

Nel corso della settimana sono state individuate ben **19 famiglie di malware** attive sul territorio italiano.

Tra le campagne di maggiore rilievo spicca ancora una volta **FormBook**, con una distribuzione capillare sia attraverso messaggi a tema “preventivo” rivolti all’Italia, sia tra...