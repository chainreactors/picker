---
title: Disponibile subito LibreOffice 7.5
url: http://attivissimo.blogspot.com/2023/02/disponibile-subito-libreoffice-75.html
source: Il Disinformatico
date: 2023-02-03
fetch_date: 2025-10-04T05:37:01.300159
---

# Disponibile subito LibreOffice 7.5

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2023/02/02

### Disponibile subito LibreOffice 7.5

Ricevo e ripubblico con piacere l’annuncio ufficiale del rilascio della
versione 7.5 di LibreOffice, che ho appena scaricato e installato (dopo aver fatto una donazione alla Document Foundation). Uso LibreOffice sin dalle sue primissime versioni per quasi tutto il mio lavoro. Funziona, garantisce l’indipendenza dei miei documenti, e provarlo non costa nulla.

> Berlino, 2 febbraio 2023 – LibreOffice 7.5 Community, la nuova major release
> della suite per ufficio per la produttività desktop libera e open source,
> supportata da volontari, è immediatamente disponibile all'indirizzo
> <https://www.libreoffice.org/download>
> per Windows (processori Intel/AMD e ARM), macOS (processori Apple e Intel), e
> Linux.
>
> Le novità più significative
>
> GENERALI
>
> * Importanti miglioramenti al supporto del dark mode
> * Nuove icone per le applicazioni e i tipi MIME, più colorate
>   e vivaci.
> * Lo Start Centre può filtrare i documenti per tipo
> * È stata implementata una versione migliore dell'interfaccia
>   utente Single Toolbar
> * Esportazione PDF migliorata con diverse correzioni e nuove
>   opzioni e funzionalità
> * Supporto per l'embedding dei font su macOS
> * Miglioramenti alla finestra di dialogo Font Features con
>   diverse nuove opzioni
> * Aggiunta di un cursore di zoom in basso a destra nell'editor
>   delle macro
>
> WRITER
>
> * I segnalibri sono stati notevolmente migliorati e sono anche
>   molto più visibili
> * Gli oggetti possono essere definiti come decorativi, per una
>   migliore accessibilità
> * Sono state aggiunte nuove tipologie di controlli di
>   contenuto, che migliorano anche la qualità dei moduli PDF
> * Nel menu Strumenti è stata aggiunta una nuova opzione di
>   controllo automatico dell'accessibilità
> * È disponibile una prima versione di traduzione automatica,
>   basata sulle API di DeepL translate
> * Diversi miglioramenti al controllo ortografico
>
> CALC
>
> * Le tabelle di dati sono ora supportate nei grafici
> * Il Function Wizard adesso consente di effettuare la ricerca
>   per descrizioni
> * Sono stati aggiunti i formati numerici "compitati"
> * Le condizioni di formattazione condizionale sono ora
>   insensibili alle maiuscole e alle minuscole
> * Comportamento corretto quando si inseriscono numeri con un
>   singolo prefisso (')
>
> IMPRESS & DRAW
>
> * Nuovo set di stili di tabella predefiniti e creazione di
>   stili di tabella
> * Gli stili delle tabelle possono essere personalizzati,
>   salvati come elementi master ed esportati
> * Gli oggetti possono essere trascinati e rilasciati nel
>   navigatore
> * È ora possibile ritagliare i video inseriti nella
>   diapositiva e riprodurli ugualmente
> * La console del presentatore può essere eseguita anche come
>   finestra normale invece che a schermo intero.
>
> Un video che riassume le principali novità di LibreOffice 7.5 Community è
> disponibile su YouTube:
> <https://www.youtube.com/watch?v=ZlAmjIwUvs4>
> e PeerTube: <https://peertube.opencloud.lu/w/of24ezgA4ytWDpHWevGPiF>.
>
> Una descrizione di tutte le nuove funzionalità è disponibile nelle Note di
> rilascio [1].
>
> **Interoperabilità con Microsoft Office**
>
> Basato sulle specifiche caratteristiche della piattaforma tecnologica
> LibreOffice per la produttività personale su desktop, dispositivi mobili e
> cloud, LibreOffice 7.5 offre un gran numero di miglioramenti e nuove
> funzionalità rivolte agli utenti che condividono documenti con MS Office o che
> stanno migrando da MS Office. Questi utenti dovrebbero controllare
> regolarmente le nuove versioni di LibreOffice, poiché i progressi sono così
> rapidi che ogni nuova versione migliora sensibilmente la precedente.
>
> LibreOffice offre il più alto livello di compatibilità nel segmento di mercato
> delle suite per ufficio, con il supporto nativo per l'OpenDocument Format
> (ODF) – che batte i formati proprietari per sicurezza e robustezza – e il
> supporto per i file MS Office, oltre ai filtri per un gran numero di formati
> di documenti legacy, per restituire la proprietà e il controllo dei contenuti
> agli utenti.
>
> I file Microsoft sono ancora basati sul formato proprietario deprecato da ISO
> nel 2008 e non sullo standard approvato dalla stessa ISO, per cui sono
> artificialmente e inutilmente complessi (anche se tutto questo viene nascosto
> all'utente). Questo causa problemi di gestione a LibreOffice, che utilizza per
> default un vero formato standard aperto (OpenDocument Format).
>
> **Chi ha contribuito a rilascio di LibreOffice 7.5**
>
> Le nuove funzionalità di LibreOffice 7.5 Community sono state sviluppate da
> 144 membri della comunità: il 63% dei commit di codice proviene dai 47
> sviluppatori impiegati da tre aziende che fanno parte dell'Advisory Board di
> TDF – Collabora, Red Hat e allotropia – o da altre organizzazioni, il 12% dai
> 6 sviluppatori di The Document Foundation, e il restante 25% da 91 volontari
> indipendenti.
>
> Inoltre, 112 volontari – in rappresentanza di centinaia di traduttori
> volontari – hanno fornito localizzazioni in 158 lingue. LibreOffice 7.5
> Community viene rilasciato in 120 versioni linguistiche diverse, più di ogni
> altro software libero o proprietario, e come tale può essere utilizzato nella
> lingua madre (L1) da oltre 5,4 miliardi di persone nel mondo. Inoltre, oltre
> 2,3 miliardi di persone parlano una di queste 120 lingue come seconda lingua
> (L2).
>
> **LibreOffice per le imprese**
>
> Per le implementazioni di livello aziendale, TDF raccomanda la famiglia di
> applicazioni LibreOffice Enterprise fornite dalle aziende dell'ecosistema -
> per desktop, mobile e cloud - con un gran numero di specifiche funzionalità a
> valore aggiunto e altri vantaggi come gli SLA (Service Level Agreement):
> <https://www.libreoffice.org/download/libreoffice-in-business/>.
>
> Ogni riga di codice sviluppata dalle aziende dell'ecosistema per i propri
> clienti enterprise viene condivisa con la comunità sul repository principale
> del codice sorgente, e contribuisce a migliorare la piattaforma LibreOffice
> Technology.
>
> I prodotti basati sulla tecnologia LibreOffice sono disponibili per i
> principali sistemi operativi desktop (Windows, macOS, Linux e Chrome OS), per
> le piattaforme mobili (Android e iOS) e per il cloud.
>
> **Migrazioni a LibreOffice**
>
> La Document Foundation ha sviluppato un Protocollo di migrazione per
> supportare le imprese che passano dalle suite per ufficio proprietarie a
> LibreOffice, che si basa sulla distribuzione di una versione LTS della
> famiglia LibreOffice Enterprise, oltre alla consulenza e alla formazione per
> la migrazione fornita da professionisti certificati che offrono
> soluzioni a valore aggiunto in linea con le offerte proprietarie. Riferimento:
> <https://www.libreoffice.org/get-help/professional-support/>.
>
> Infatti, LibreOffice - grazie alla maturità del codice sorgente, al ricco set
> di funzionalità, al forte supporto per gli standard aperti, all'eccellente
> compatibilità e alle opzioni LTS di partner certificati - è la soluzione
> ideale per le aziende che vogliono riprendere il controllo dei propri dati e
> liberarsi dal vendor lock-in.
>
> **Disponibilità di LibreOffice 7.5 Community**
>
> LibreOffice 7.5 Community è disponibile all'indirizzo:
> <https://www.libreoffice.org/download/>. I requisiti minimi per i sistemi
> operativi proprietari sono Microsoft Windows 7 SP1 e Apple macOS 10.12. I
> prodott...