---
title: CERT-AGID 5-11 APRILE: MintLoader e AsyncRAT protagonisti di due campagne malspam
url: https://www.securityinfo.it/2025/04/14/cert-agid-5-11-aprile-mintloader-asyncrat-malspam/
source: Over Security - Cybersecurity news aggregator
date: 2025-04-15
fetch_date: 2025-10-06T22:09:01.361983
---

# CERT-AGID 5-11 APRILE: MintLoader e AsyncRAT protagonisti di due campagne malspam

Aggiornamenti recenti Ottobre 6th, 2025 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 5-11 APRILE: MintLoader e AsyncRAT protagonisti di due campagne malspam

Apr 14, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Gestione dati](https://www.securityinfo.it/category/news/gestione-dati-news/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Leaks](https://www.securityinfo.it/category/news/leaks-news/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [RSS](https://www.securityinfo.it/category/rss/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/04/14/cert-agid-5-11-aprile-mintloader-asyncrat-malspam/#respond)

---

Nel corso dell’ultima settimana, il **CERT-AGID** ha individuato e analizzato **59 campagne malevole** all’interno dello scenario italiano.

Di queste, **22 erano specificamente rivolte a obiettivi italiani** mentre le restanti 37, pur avendo carattere più generico, hanno comunque coinvolto il nostro Paese.

A seguito dell’attività di monitoraggio, sono stati messi a disposizione degli enti accreditati ben **2043 indicatori di compromissione (IoC)**, utili per rafforzare le attività di prevenzione e risposta.

### I temi della settimana

Nel panorama delle campagne malevole analizzate questa settimana, sono stati individuati **21 temi differenti utilizzati come esca** per colpire gli utenti italiani.

Tra questi, il tema degli “**Ordini**” è risultato tra i più sfruttati, impiegato per numerose operazioni malevole: due campagne italiane hanno diffuso i malware Purecrypter e Remcos, mentre sei campagne generiche hanno veicolato FormBook, MassLogger, AgentTesla e ancora Remcos.

![](https://www.securityinfo.it/wp-content/uploads/2025/04/CERT-AGID-cover-1.jpg)

Nel corso dell’ultima settimana, il CERT-AGID ha individuato 59 campagne malevole e messo a disposizione degli enti accreditati ben 2043 indicatori di compromissione.

Un altro tema ricorrente è stato quello delle “**Consegne**”, utilizzato in due campagne di smishing rivolte agli utenti di Poste Italiane e in varie iniziative malevole di portata più ampia per diffondere malware come FormBook, MassLogger e Snake Keylogger.

Il tema della “**Fattura**” è stato invece strumentalizzato in una campagna di phishing mirata agli utenti di Aruba e in diverse attività di diffusione malware, con la circolazione di Remcos, VipKeyLogger, MintLoader e AgentTesla.

Infine, il tema dei “**Pagamenti**” è stato al centro di una campagna di phishing ai danni degli utenti PayPal e di una campagna generica rivolta a chi utilizza il servizio DocuSign. Anche in questo caso, è stato un pretesto per distribuire Remcos, Lumma Stealer e VipKeyLogger.

Gli altri temi individuati sono stati impiegati in attività di **phishing e diffusione malware di varia natura**, confermando una notevole varietà di approcci sociali per ingannare gli utenti.

Tra gli eventi più rilevanti della settimana, spicca l’individuazione e il contrasto di una **nuova campagna di malspam** condotta attraverso l’utilizzo di **caselle PEC compromesse**.

La campagna, bloccata con il supporto dei gestori dei servizi coinvolti, mirava alla diffusione del malware tramite **MintLoader**.

Le modalità operative **richiamano quelle già osservate in precedenti attacchi**: abuso di domini con estensione .top, impiego di DGA (Domain Generation Algorithm) per la generazione dinamica degli indirizzi malevoli e utilizzo combinato di script in JavaScript e PowerShell (JS e PS1) per l’installazione del payload.

Sono inoltre proseguite le campagne note come **FakeCaptcha**, basate sulla **tecnica del ClickFix**, una strategia di inganno che sfrutta finti test captcha per ingannare gli utenti.

![](https://www.securityinfo.it/wp-content/uploads/2025/04/CERT-AGID-temi-2.png)

Fonte: CERT-AGID

Anche in questo caso l’obiettivo era **la diffusione del malware AsyncRAT**, con attività rilevate anche sul territorio italiano.

Infine, il CERT-AGID ha segalato a diverse amministrazioni la presenza di informazioni tecniche sensibili all’interno di **data leak legati a violazioni di terze parti**, suggerendo una maggiore attenzione nel monitoraggio e nella gestione delle esposizioni indirette.

### Malware della settimana

Nel corso della settimana sono state monitorate **16 diverse famiglie di malware** attive sul territorio italiano, alcune delle quali protagoniste di campagne particolarmente incisive.

Tra queste spicca **Remcos**, al centro di una campagna italiana legata al tema “Delivery” e di due campagne generiche a tema “Pagamenti”, tutte veicolate attraverso email contenenti allegati in formato GZ, TAR e HTML.

**FormBook** è comparso in quattro campagne generiche, costruite attorno ai temi “Ordine”, “Prezzi” e “Delivery”, e diffuse tramite allegati compressi nei formati RAR, 7Z e ZIP.

Anche **AgentTesla** è stato rilevato in quattro diverse attività malevole, che sfruttavano i temi “Contratti”, “Fattura”, “Prezzi” e “Ordine”, con allegati in formato Z, 7Z, ZIP e GZ.

**Lumma** è stato protagonista sia di tre campagne generiche su “Documenti”, “Pagamenti” e “Booking”, sia di una campagna italiana a tema “Legale”. Le email utilizzate in questi casi contenevano allegati ZIP e HTML o link che rimandavano a pagine HTML.

![](https://www.securityinfo.it/wp-content/uploads/2025/04/CERT-AGID-...