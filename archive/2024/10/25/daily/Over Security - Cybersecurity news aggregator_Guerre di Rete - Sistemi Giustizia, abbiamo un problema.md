---
title: Guerre di Rete - Sistemi Giustizia, abbiamo un problema
url: https://guerredirete.substack.com/p/guerre-di-rete-sistemi-giustizia
source: Over Security - Cybersecurity news aggregator
date: 2024-10-25
fetch_date: 2025-10-06T18:55:29.030164
---

# Guerre di Rete - Sistemi Giustizia, abbiamo un problema

[![Guerre di Rete](https://substackcdn.com/image/fetch/$s_!JKxa!,w_80,h_80,c_fill,f_auto,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F9c3cbe9e-1c39-4535-99d8-940270e03588_1010x1010.png)](/)

# [Guerre di Rete](/)

IscrivitiAccedi

# Guerre di Rete - Sistemi Giustizia, abbiamo un problema

### Poi la scomoda verità su Anonymous Sudan. Le operazioni di influenza via ChatGPT. Piracy Shield. E la nostra live martedì sera.

[![Avatar di Carola Frediani](https://substackcdn.com/image/fetch/$s_!tOoV!,w_36,h_36,c_fill,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F9403bb00-3959-45dc-afb5-ac7994d708b8_750x741.jpeg)](https://substack.com/%40guerredirete)

[Carola Frediani](https://substack.com/%40guerredirete)

ott 24, 2024

17

1

Condividi

[![](https://substackcdn.com/image/fetch/$s_!Kfzw!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F41b5d239-25be-44fa-8e99-1071e472b601_1920x1080.png)](https://substackcdn.com/image/fetch/%24s_%21Kfzw%21%2Cf_auto%2Cq_auto%3Agood%2Cfl_progressive%3Asteep/https%3A//substack-post-media.s3.amazonaws.com/public/images/41b5d239-25be-44fa-8e99-1071e472b601_1920x1080.png)

**Guerre di Rete - una newsletter di notizie cyber
di Carola Frediani
N.193 - 24 ottobre 2024**

Iscriviti

*(Comunicazioni di servizio)
Specie per i nuovi, ricordo che questa newsletter (che oggi conta **più di 14mila iscritti** - ma molti più lettori, essendo pubblicata anche online) è gratuita e del tutto indipendente, non ha mai accettato sponsor o pubblicità, e viene fatta nel mio tempo libero. Se vi piace potete contribuire inoltrandola a possibili interessati, o promuovendola sui social. Molti lettori sono diventati sostenitori facendo una [donazione.](https://www.paypal.com/donate/?hosted_button_id=V8WAZ44NT942C)*

[Dona alla newsletter](https://www.paypal.com/donate/?hosted_button_id=V8WAZ44NT942C)

*In più, il progetto si è ingrandito con un sito indipendente e noprofit di informazione cyber, [GuerrediRete.it](https://www.guerredirete.it/). Qui spieghiamo il [progetto](https://www.guerredirete.it/il-progetto/). Qui [l’editoriale](https://www.guerredirete.it/perche-e-il-momento-di-fare-e-informare/) di lancio del sito
Qui una **[lista con link dei nostri progetti](https://linktr.ee/guerredirete)** per avere un colpo d’occhio di quello che facciamo.

→ **Nel 2024** **si è aggiunta [Digital Conflicts](https://conflicts.digital/), una newsletter bimensile in inglese (fatta da me e Andrea Signorelli),** che per ora sarà principalmente una trasposizione della newsletter italiana, con alcune aggiunte e modifiche pensate per un pubblico internazionale (e con particolare attenzione all’Europa).
[Qui leggete il primo numero.](https://conflicts.digital/p/the-baltic-gps-interference?r=ej8xd&utm_campaign=post&utm_medium=web&showWelcome=true&fbclid=IwAR0Zqh9tDnczLbK_qVI0iJBuscHAvaDxK15Kt6o43NjLKfHU65HKJYrmp3I)
[Qui per iscriversi.](https://conflicts.digital/).

[Qui invece potete scaricare gratis](https://www.guerredirete.it/generazione-ai-ecco-il-nostro-ebook/) **il primo ebook di Guerre di Rete** che si intitola **Generazione AI** ed è dedicato agli ultimi sviluppi dell’intelligenza artificiale (uscito a settembre 2023).*

*Qui potete scaricare gratis il secondo ebook pubblicato,**[Il fronte cyber.](https://www.guerredirete.it/il-fronte-cyber-ecco-il-nostro-ebook/)*****In questo numero:
- Una diretta martedì sera per parlare del caso Miano e della sicurezza dei sistemi di Giustizia e PA.
- La scomoda verità di Anonymous Sudan
- Le operazioni di influenza via ChatGPT e AI
- Sicurezza sistemi Giustizia, abbiamo un problema (di fondo)
- Piracy Shield, Starlink e altro**

**APPUNTAMENTO IL 29 OTTOBRE CON LA NOSTRA LIVE:
Martedì 29 ottobre alle ore 21:00** le associazioni Guerre di Rete, Cyber Saiyan e la testata IrpiMedia si incontrano per **due ore di approfondimento** giornalistico, discussione e raccolta domande dal pubblico sul tema: “**Attacchi al Ministero della Giustizia: il caso Miano e le falle nelle Procure**”.

Dalle 21 alle 23 potrete [seguire in diretta](https://youtube.com/live/l1FIhUlikZE) la discussione tra **Carola Frediani** (moderatrice - Guerre di Rete), **Raffaele Angius** e **Simone Olivelli** (giornalisti e autori di un’inchiesta per IrpiMedia, sul caso della prolungata intrusione nei server del Ministero della Giustizia per spiare procuratori e forze di polizia), **Eleonora Zocca** (giornalista, autrice di un approfondimento per Guerre di Rete su come l’intrusione al Ministero si collochi in un quadro di più ampia insicurezza della PA), **Francesco Micozzi** (avvocato e docente di Informatica Giuridica).

Sarà possibile interagire **inviando le proprie domande** a partire da martedì 29 Ottobre, a questo indirizzo: <https://bit.ly/casoMiano>

**Lo streaming potrà essere seguito sui canali sociali di Cyber Saiyan:**

* Y**outube: <https://youtube.com/live/l1FIhUlikZE>**
* **LinkedIN: <https://www.linkedin.com/events/7254782795837849600/>**

**CYBER
La scomoda verità di Anonymous Sudan**

Anonymous Sudan era un gruppo, attivo dal gennaio 2023, che è stato protagonista di moltissimi attacchi DDoS, di negazione distribuita del servizio (che mandano offline siti e servizi), contro aziende come Microsoft, Cloudflare, X e Paypal, contro agenzie governative negli Stati Uniti, e in altri Paesi. Aveva anche partecipato a una campagna di hacktivismo contro Israele, OpIsrael, e dopo il 7 ottobre [aveva preso di mira](https://www.politico.eu/article/israel-hamas-war-hackers-cyberattacks/) le app di allerta per i razzi come RedAlert.

Nel mentre, affittava le sua infrastruttura ad altri gruppi hacktivisti e cybercriminali, e aveva collaborato con il gruppo filorusso Killnet, resosi protagonista di molti attacchi DDoS contro l’Ucraina e altri Stati europei che la sostengono (Italia inclusa, come [avevo raccontato qua in newsletter](https://guerredirete.substack.com/p/guerre-di-rete-gli-attacchi-ai-siti)). La collaborazione coi russi era tale che ormai da tempo Anonymous Sudan veniva additato spesso come un gruppo di copertura, un fantoccio, dell’intelligence russa. Per alcuni era un sottogruppo di Killnet.

“Anonymous Sudan si descrive come un gruppo di hacktivisti e afferma di condurre attacchi informatici dall'Africa per conto dei musulmani oppressi in tutto il mondo. Il gruppo ha affermato che i suoi attacchi DDoS (Distributed Denial of Service) del 5 giugno contro Microsoft fossero una rappresaglia per la politica degli Stati Uniti sul conflitto militare in Sudan. Gli Usa stanno cercando di mediare un accordo di pace tra le fazioni in guerra”, [scriveva](https://fortune.com/europe/2023/06/28/hactivists-targeted-microsoft-anonymous-sudan-security-experts-convinced-russia-behind-it/) Fortune nel giugno 2023, aggiungendo che invece vari esperti di cybersicurezza lo collocavano, ideologicamente e fisicamente, in Russia.

Bene, ora sappiamo che Anonymous Sudan era davvero composto da sudanesi. Da due giovani sudanesi, due fratelli, di 22 e 27 anni. Che si muovevano apparentemente per motivi hacktivisti, ideologici, su cui aggiungevano un po’ di business e affari affittando i loro strumenti ad altri. E sappiamo che questa storia, come molte altre in passato, è l’ennesimo bagno di umiltà per chiunque (esperti di cybersecurity, threat intelligence, poliziotti, magistrati e giornalisti) affronti questi temi quando ancora non sono scoperte tutte le carte e non sono definiti tutti i contorni.
Anonymous Sudan erano solo due fratelli sudanesi capaci di fare molti danni in giro per il mondo e scambiati, con pochi dubbi, per la creatura di un intelligence russa. Non c’è frase migliore per condensare lo stato ancora “confuso e infelice” (semicit) della nostra cybersicurezza.

Sappiamo tutto questo perché gli Stati Uniti, [stando al WashPo...