---
title: Smishing, Infostealer, Zero-day. Le sfide cyber del 2023 secondo Iezzi
url: https://formiche.net/2023/01/cyber-sfide-2023-iezzi/
source: Instapaper: Unread
date: 2023-01-04
fetch_date: 2025-10-04T03:01:40.656633
---

# Smishing, Infostealer, Zero-day. Le sfide cyber del 2023 secondo Iezzi

[Skip to main content](#main)

[![](data:image/svg+xml...)](https://formiche.net)

[![](data:image/svg+xml...)](//rivista.formiche.net)

[ANALISI | COMMENTI | SCENARI -
venerdì 3 Ottobre 2025

![Formiche.net](data:image/svg+xml...)](https://formiche.net "Formiche.net")

Search for:Search Button

[![](data:image/svg+xml...)](https://formiche.net "Formiche.net")

* [Politica](https://formiche.net/sezione/politica/ "Politica")
* [Economia](https://formiche.net/sezione/economia/ "Economia")
* [Esteri](https://formiche.net/sezione/esteri/ "Esteri")
* [Chiesa](https://formiche.net/sezione/chiesa/ "Chiesa")
* [Difesa](https://formiche.net/sezione/difesa/ "Difesa")
* [James Bond](https://formiche.net/sezione/james-bond/ "James Bond")
* [Verde e blu](https://formiche.net/sezione/verde-e-blu/ "Verde e blu")
* [Healthcare Policy](https://formiche.net/sezione/healthcare-policy/ "Healthcare Policy")
* [Cultura](https://formiche.net/sezione/cultura/ "Cultura")

Parola chiave

Filtra per:
categorie
Frase
Politica
Appuntamenti
Ambiente
Video
Pensieri Stupendi
Economia
Blog
Esteri
Innovazione
Archivio Formiche
Rassegna Stampa
Tutto Il Mondo è Macondo
L'oracolo Della Politica
News
Extra
Dalla Rivista
James Bond
Chiesa
Rubriche
Estratti
Mailing
1992
Frase @en
@en
USA2020
Mobilità
Airpress
mailing1
mailing2
mailing3
mailing4
mailing6
mailing7
mailing8
mailing9
mailing10
mailing11
mailing12
mailing13
mailing14
mailing15
mailing16
Europa Atlantica
intervista
Esclusiva
Feluche
Porpora
Spread
Pop-tech
Al verde
Difesa
Verde e blu
Cultura
Eventi live
Italia-Usa 160
Il dopo Merkel
100° congresso SOI
Spazio
Technopolicy
Rome Foreign Policy Club
Speciale Ucraina
Fair share o internet tax?
Summit Nato Vilnius
Healthcare Policy
I pamphlet di Formiche
FormicheTV

Autore

[James Bond](https://formiche.net/sezione/james-bond/ "James Bond")

# Smishing, Infostealer, Zero-day. Le sfide cyber del 2023 secondo Iezzi

Di [Luigi Romano](https://formiche.net/author/luigiromano/ "Luigi Romano")

![](data:image/svg+xml...)

La minaccia ransomware & infostealer, l’avanzare dell’Intelligenza artificiale, la diffusione dell’identità digitale, l’effetto della guerra in Ucraina sullo spionaggio cibernetico. Ci aspettano mesi di rischi cyber sempre più sofisticati, e ne abbiamo fatto una panoramica con Pierguido Iezzi, Ceo di Swascan

02/01/2023

L’anno appena trascorso, con un eloquente parallelo tra vita reale e virtuale, ha visto un drammatico incremento delle ostilità sulla rete, sia nei confronti di aziende che di realtà governative così come di privati cittadini.

Cyberwar e cybercrime sono divenuti rapidamente parte del nostro lessico quotidiano, in un’escalation che non lascia ben sperare per l’anno venturo.

Ora più che mai è importante avere uno sguardo consapevole sui mesi a venire, per non essere vittime accidentali del crimine informatico e per preparare al meglio le nostre infrastrutture al conflitto nella quinta dimensione. Diamo quindi uno sguardo a ciò che ci aspetta con l’ausilio di chi tutti i giorni agisce sul fronte della cybersicurezza.

**1. La minaccia ransomware & infostealer**

“ll **ransomware** è al primo posto nella scala dei diversi livelli di minacce – spiega **Pierguido** **Iezzi**, CEO di Swascan – poiché è di gran lunga il tipo di malware più redditizio per i Criminal Hacker. Questo fenomeno si è oramai evoluto in una vera e propria economia parallela altamente specializzata”.

Le competenze necessarie a lanciare un attacco, spiega l’esperto, non sono più appannaggio di pochi: “Chi possiede le skill necessarie a creare un ransomware non è più necessariamente la stessa persona che si “sporca le mani” nel lanciare un attacco. Le gang ransomware hanno sviluppato il loro modello di *Ransomware as a Service*, andando a raccogliere affiliati a cui vendere il malware in cambio di una fee sui profitti.”

Questo ha completamente abbattuto la barriera d’ingresso tecnica per i potenziali attaccanti. Come se non bastasse, tecniche come la double extortion hanno ulteriormente alzato la posta in gioco per le aziende vittima.

“Nel 2023 la tendenza al rialzo degli attacchi ransomware, con grande probabilità, non conoscerà soluzione di continuità. Questo grazie anche ad un secondo fenomeno nascente in questo ambito, quello delle gang nate dai leak dei codici sorgente di altre organizzazioni di criminali informatici (vedasi LockBit e Babuk).

“Swascan stessa, in un report a breve disponibile, ha analizzato questo fenomeno che ben presto potrebbe assumere dimensioni molto più estese; proprio per la facilità con cui – una volta ottenuto il codice sorgente – i Criminal Hacker riescono a imbastire una nuova operazione”.

Piccola parentesi anche per un altro tipo di malware interessato prettamente ai dati, ovvero gli **Infostealer**.

“Anche in questo caso il mercato ha adottato il modello as a service, con malware venduti a prezzi che riescono ad arrivare anche sotto i 100 dollari al mese. Il tutto in cambio di un’infrastruttura preconfezionata in grado di rubare in maniera silenziosa un’ampia gamma di informazioni dai dispositivi infetti come credenziali, carte di credito, portafogli di criptovalute, dati delle e-mail e vari altri tipi di dati sensibili da numerose applicazioni”.

Il solo Raccoon Stealer si è reso protagonista del furto di oltre 50 milioni di credenziali.

Anche in questo caso è difficile non prevedere un incremento di vittime/potenziali utenti tra i Criminal Hacker.

**2. Dall’IoT alla supply chain – gestire le complessità**

“Più sono eterogenee le tecnologie all’interno di un perimetro digitale, maggiore è la sua vulnerabilità. L’interconnessione è senza dubbio utile e indispensabile, ma dobbiamo considerare quanto ogni singolo oggetto connesso alla rete che interagisce in qualche modo con il nostro perimetro sia potenzialmente un rischio, se non adeguatamente gestito”, spiega l’esperto.

Questo ragionamento è applicabile sia nel caso il discorso sia incentrato sull’IoT sia che questo ruoti attorno alla gestione del rischio lungo la supply chain.

“Lo scorso anno, il 51% delle organizzazioni ha subito una violazione dei dati causata da un incidente lungo la propria filiera digitale. D’altronde i Criminal hacker utilizzano il punto di contatto più debole per colpire il loro obiettivo e, spesso, è proprio lungo la supply chain che troviamo questi anelli deboli della catena”.

Una tendenza che necessariamente deve essere invertita, ma – avverte Iezzi – richiederà un livello di sforzo a livello di gestione dei rischi d’impresa decisamente più intenso e coordinato.

Sempre nella sfera dell’interconnessione è doveroso fare anche una riflessione sulle tecnologie OT. La tecnologia abilitante di Impresa e Industria 4.0, che ha permesso di abilitare la trasformazione digitale all’interno del tessuto imprenditoriale italiano.

“Anche queste tecnologie non sono immuni dalle mire dei Criminal Hacker. Anzi la loro infrastruttura le rende potenzialmente suscettibili a devastanti attacchi informatici, in particolare i ransomware. D’altronde questi macchinari 4.0 non sono molto differenti da un qualsiasi altro endpoint e questo li rende, appunto, bersaglio appetibile, non solo per le gang ransomware, ma anche per potenziali azioni di disturbo di carattere state-sponsored o di hacktivism”, mette in guardia l’esperto.

**3. Mobile**

Questa è forse la previsione più semplice da fare: il numero di utenti mobile aumenta senza sosta e di questo i Criminal Hacker sono ben consci.

“Negli ultimi anni abbiamo assistito allo sbarco su mobile del Cyber Crime. Dagli spyware agli adware fino alla completa esplosione del fenomeno smishing (forma di phishing che utilizza SMS con invito a cliccare su link fraudolenti). Lo smartphone è oggi – nel bene o nel male – un’estensione digitale del nostro io. Il contenitore della stragrande maggioranza delle nostre informazioni personali in grado di identificarci. Un bersaglio molto interessante per i Criminal Hacker”.

Nonostante questo, ricorda Iezzi,...