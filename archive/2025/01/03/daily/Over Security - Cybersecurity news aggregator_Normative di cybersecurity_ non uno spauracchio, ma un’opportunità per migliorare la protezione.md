---
title: Normative di cybersecurity: non uno spauracchio, ma un’opportunità per migliorare la protezione
url: https://www.securityinfo.it/2025/01/02/normative-di-cybersecurity-non-uno-spauracchio-ma-unopportunita-per-migliorare-la-protezione/
source: Over Security - Cybersecurity news aggregator
date: 2025-01-03
fetch_date: 2025-10-06T20:10:52.882410
---

# Normative di cybersecurity: non uno spauracchio, ma un’opportunità per migliorare la protezione

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Normative di cybersecurity: non uno spauracchio, ma un’opportunità per migliorare la protezione

Gen 02, 2025  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [In evidenza](https://www.securityinfo.it/category/in-evidenza/), [Minacce](https://www.securityinfo.it/category/approfondimenti/minacce/), [RSS](https://www.securityinfo.it/category/rss/), [Scenario](https://www.securityinfo.it/category/approfondimenti/scenario/)
 [0](https://www.securityinfo.it/2025/01/02/normative-di-cybersecurity-non-uno-spauracchio-ma-unopportunita-per-migliorare-la-protezione/#respond)

---

Oggi le aziende italiane non solo devono affrontare nuove e complesse minacce informatiche, ma devono anche **adeguarsi alle nuove** **normative di cybersecurity.**Il quadro legislativo è molto complesso e le imprese fanno fatica a seguire tutte le indicazioni, anche perché spesso queste mancano di dettagli pratici; tuttavia, le sanzioni severe stanno obbligando molte realtà ad adattarsi, **spaventate dalle conseguenze economiche** della non-conformità.

In un’intervista a [**Valerio Vertua, avvocato di 42 Law Firm**](https://42lf.it/chi-siamo/valerio-vertua/), esperto di diritto dell’informatica e contrattualistica IT, abbiamo approfondito come le aziende italiane stanno affrontando queste nuove sfide, chiarendo che l’imposizione di nuove normative è anche un’**opportunità importante per migliorare la sicurezza del business.**

Secondo Vertua, **il punto di partenza per le aziende non deve essere la paura delle sanzioni**: l’attenzione verso la cybersecurity non può essere guidata (solo) dal timore delle multe, ma dalla **volontà di proteggere la propria impresa** dalle minacce informatiche. Le normative, ha spiegato Vertua, non sono più indicazioni che richiedono una pura compliance cartacea, ma chiedono la dimostrazione di un **percorso consapevole di protezione.**

![](https://www.securityinfo.it/wp-content/uploads/2024/12/valerio-vertua-819x1024.jpg)

Il GDPR, la Dora e ora la [NIS2](https://www.securityinfo.it/2024/10/17/nis2-il-66-non-riuscira-a-rispettare-i-termini-di-scadenza-per-ladeguamento/) richiedono approcci personalizzati, simili a un “vestito su misura”. Le normative includono una serie di **misure di base e dei livelli obbligatori di sicurezza**, ma questi devono essere poi **adattati alle specificità di ogni azienda**. “*È una lista di base che verrà potenziata, diminuita o adattata per le singole situazioni merceologiche*” – ha affermato Vertua. Dietro questo approccio c’è la volontà del legislatore di **evitare che le indicazioni diventino obsolete** dopo attacchi o situazioni di rischio.

## L’importanza della formazione e di affidarsi agli esperti

Uno dei concetti fondamentali sottolineati da Vertua è che occuparsi di sicurezza informatica deve essere un **processo continuo**. Le aziende devono rivedere le loro misure di protezione non solo maniera pianificata, ma anche in seguito ad attacchi significativi o anche solo eventi che, pur non avendole coinvolte direttamente, potrebbero rivelare vulnerabilità non evidenti.

Per realizzare questa strategia è fondamentale **investire sulla formazione**: le normative di sicurezza sottolineano l’importanza di preparare l’intera forza lavoro alle minacce, non solo i dipendenti, ma soprattutto dirigenti e amministratori. Proprio questi ultimi devono essere i primi a ricevere la formazione per riuscire ad **allocare le risorse giuste** e a **prioritizzare gli investimenti.**

Sviluppare competenze interne però non è sempre facile o possibile; le aziende decidono quindi di affidarsi a dei partner, in particolare a realtà che offrono servizi di CISO-as-a-Service, in modo da **esternalizzare la gestione della sicurezza a professionisti qualificati.**

![cybersecurity](https://www.securityinfo.it/wp-content/uploads/2024/12/download-3.png)

## Cybersecurity: in Italia serve più consapevolezza

Le piccole e medie imprese spesso comprendono l’importanza della cybersecurity solo quando soffrono un incidente di sicurezza. Secondo Vertua, le PMI sono ancora poco consapevoli dei rischi e degli impatti degli attacchi; inoltre, cercano di rimandare gli investimenti perché sono **spaventate dai costi che devono affrontare.**

“*Non bisogna spendere tanti soldi, ma bisogna spenderli bene*” – ha ricordato Vertua, sottolineando che la compliance normativa può essere affrontata con una **pianificazione graduale**, evitando spese improvvise e non sostenibili. Le norme infatti entrano in vigore con tempistiche abbastanza diluite durante le quali le aziende hanno il tempo di **pianificare gli interventi e organizzare gli investimenti.**

Vertua ha quindi invitato le imprese a identificare al più presto una **figura interna esperta** che abbia una visione chiara sulla tematica e le competenze manageriali per **gestire l’intero processo**. Questo professionista deve conoscere a fondo le caratteristiche dell’azienda, le sue vulnerabilità, le difficoltà presenti e la capacità delle risorse di adeguarsi alle nuove procedure.

**La cybersecurity non è più un’opzione.** Sebbene complesse, le normative europee sono un’occasione importante per le imprese di diventare più resilienti e pronte per affrontare le nuove minacce.

Condividi l'articolo

* [Tweet](https://twitter.com/share)

---

* [42 Law Firm](https://www.securityinfo.it/tag/42-law-firm/), [CISO-as-a-service](https://www.securityinfo.it/tag/ciso-as-a-service/), [formazione aziendale](https://www.securityinfo.it/tag/formazione-aziendale/), [NIS2](https://www.securityinfo.it/tag/nis2/), [normative cybersecurity](https://www.securityinfo.it/tag/normative-cybersecurity/), [Valerio Vertua](https://www.securityinfo.it/tag/valerio-vertua/)

[Pubblicato un ex...