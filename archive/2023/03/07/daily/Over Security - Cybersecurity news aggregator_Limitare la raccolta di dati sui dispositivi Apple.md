---
title: Limitare la raccolta di dati sui dispositivi Apple
url: https://www.securityinfo.it/2023/03/06/limitare-la-raccolta-di-dati-personali-sui-dispositivi-apple/?utm_source=rss&utm_medium=rss&utm_campaign=limitare-la-raccolta-di-dati-personali-sui-dispositivi-apple
source: Over Security - Cybersecurity news aggregator
date: 2023-03-07
fetch_date: 2025-10-04T08:50:18.321343
---

# Limitare la raccolta di dati sui dispositivi Apple

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Limitare la raccolta di dati sui dispositivi Apple

Mar 06, 2023  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [Approfondimenti](https://www.securityinfo.it/category/approfondimenti/), [Gestione dati](https://www.securityinfo.it/category/approfondimenti/gestione-dati/), [Privacy](https://www.securityinfo.it/category/approfondimenti/privacy/), [RSS](https://www.securityinfo.it/category/rss/)
 [0](https://www.securityinfo.it/2023/03/06/limitare-la-raccolta-di-dati-personali-sui-dispositivi-apple/#respond)

---

[Panda Security](https://www.pandasecurity.com/) ha commentato i risultati delle **[analisi di due sviluppatori iOS](https://www.securityinfo.it/2022/12/02/la-telemetria-raccolta-da-apple-non-e-poi-cosi-anonima/) e ricercatori di sicurezza**, noti su Twitter con il nome [Mysk](https://twitter.com/mysk_co), che hanno approfondito il funzionamento di alcuni meccanismi interni utilizzati da Apple nella gestione dei dati personali.

Nonostante Apple punti molto sull’immagine di azienda che difende la privacy dei propri utenti, i ricercatori hanno scoperto che i device Apple salvano **un numero identificativo che viene inviato ai server dell’azienda** insieme ad altri dati personali, tra cui informazioni che consentono di identificare direttamente l’utente, come per esempio l’ID di iCloud.

La ricerca ha scoperto che Apple associa un **identificatore univoco chiamato DSID** all’account iCloud dell’utente e altre informazioni che consentono di identificare direttamente l’utente.

Questa pratica contrasta con le affermazioni di Apple, che **ha sempre sostenuto di non associare i dati raccolti per l’analisi di app e dispositivi all’utente** per rispettare le norme sulla privacy, come il GDPR europeo.

La raccolta di dati di analisi serve alle aziende per **migliorare i loro prodotti e servizi**, ma le nuove leggi sulla privacy vietano la raccolta di dati personali per la profilazione degli utenti.

Apple non ha ancora risposto né ai ricercatori né alle testate giornalistiche, ma **la notizia ha scatenato una nuova class action** contro l’azienda. Questo è un problema per Apple, che ha sempre cercato di posizionarsi come un’azienda attenta alla privacy dei propri utenti.

![](https://www.securityinfo.it/wp-content/uploads/2023/03/Apple-Data-Privacy-Day-hero_big.jpg.large_.jpg)

## Come vengono usati i dati

Il centro per la privacy di Apple fornisce una descrizione di **come le app raccolgono e gestiscono i dati** dell’utente. Qui l’azienda elenca i vari tipi di dati che un’app può raccogliere e come lo sviluppatore o i suoi partner di terze parti possono utilizzarli.

I dati vengono raccolti principalmente per scopi **pubblicitari, di marketing, di analisi, di personalizzazione del prodotto e di funzionalità dell’app**.

Questi scopi **includono la visualizzazione di annunci pubblicitari di terze parti**, la personalizzazione di prodotti consigliati, la valutazione del comportamento dell’utente, la prevenzione di frodi, il miglioramento della scalabilità e delle prestazioni, e l’assistenza ai clienti.

La ricerca sembra dimostrare che Apple non mantenga in realtà le promesse che riguardano l’attenzione alla privacy dei suoi utenti. Come molte delle Big Tech, Apple **investe molto sulla propria immagine** pubblica, anche se sta espandendo la sua attività come piattaforma pubblicitaria.

Ciò significa che Apple e altre aziende come Google e Microsoft **fanno un uso massiccio dei dati personali** **degli utenti**, ma spesso investono anche nella propria immagine pubblica per farlo passare in secondo piano.

Nonostante le nuove leggi europee che limitano l’onnipotenza delle Big Tech, queste hanno ancora un **ampio potere e un vantaggio rispetto alle aziende più piccole**, che spesso si uniformano alle condizioni stabilite dai colossi del settore.

Per l’utente finale, rimane importante modificare le impostazioni della privacy **per condividere solo il minimo** indispensabile di dati.

Panda Security consiglia perciò di **disattivare gli annunci personalizzati** (*Impostazioni/Privacy e sicurezza/Pubblicità Apple*) e di leggere sempre le informative sulla privacy e le autorizzazioni richieste dalle app, scegliendo quelle che raccolgono ed elaborano meno dati personali.

Condividi l'articolo

* [Tweet](https://twitter.com/share)

---

* [Apple](https://www.securityinfo.it/tag/apple/), [iOS](https://www.securityinfo.it/tag/ios/), [Mysk](https://www.securityinfo.it/tag/mysk/)

[GitHub lancia Secret Scanning contro la divulgazione di credenziali](https://www.securityinfo.it/2023/03/06/github-lancia-secret-scanning-contro-la-divulgazione-di-credenziali/)
[Le imprese sottovalutano le vulnerabilità dei browser](https://www.securityinfo.it/2023/03/06/browser-vulnerabilita-sicurezza-imprese/)

---

![](https://secure.gravatar.com/avatar/9ba6108fae91c2be66a7ef45ac2db49a?s=90&d=mm&r=g)

##### [Dario Orlandi](https://www.securityinfo.it/author/dario-orlandi/)

##### Articoli correlati

* [![Apple rilascia una fix per una vulnerabilità di Safari già sfruttata in Chrome](https://www.securityinfo.it/wp-content/uploads/2025/07/Gemini_Generated_Image_1mvtjc1mvtjc1mvt-120x85.png)](https://www.securityinfo.it/2025/07/30/apple-rilascia-una-fix-per-una-vulnerabilita-di-safari-gia-sfruttata-in-chrome/ "Apple rilascia una fix per una vulnerabilità di Safari già sfruttata in Chrome")

  [Apple rilascia una fix per una...](https://www.securityinfo.it/2025/07/30/apple-rilascia-una-fix-per-una-vulnerabilita-di-safari-gia-sfruttata-in-chrome/ "Permanent link to Apple rilascia una fix per una vulnerabilità di Safari già sfruttata in Chrome")

  Lug 30, 2025  [0](https://www.securityinfo.it/2025/07/30/apple-rilascia-una-fix-per-una-vulnerabilita-di-safari-gia-sfruttata-in-chrome/#respond)
* [![Apple risolve un bug 0-day di Web...