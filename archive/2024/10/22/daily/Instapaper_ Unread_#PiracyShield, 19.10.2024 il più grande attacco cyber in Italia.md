---
title: #PiracyShield, 19.10.2024 il più grande attacco cyber in Italia
url: https://blog.quintarelli.it/2024/10/piracyshield-19-10-2024-il-piu-grande-attacco-cyber-in-italia/
source: Instapaper: Unread
date: 2024-10-22
fetch_date: 2025-10-06T19:00:37.301705
---

# #PiracyShield, 19.10.2024 il più grande attacco cyber in Italia

[Skip to content](#content "Skip to content")

[![Quinta’s weblog](https://blog.quintarelli.it/wp-content/uploads/2021/07/quinta-logo-50x50.png)](https://blog.quintarelli.it/)

[Quinta’s weblog](https://blog.quintarelli.it/)

"Niente è più irresistibile di una idea il cui tempo sia giunto" V. Hugo

Search for:

Search

Search

[![Quinta’s weblog](https://blog.quintarelli.it/wp-content/uploads/2021/07/quinta-logo-50x50.png)](https://blog.quintarelli.it/)

[Quinta’s weblog](https://blog.quintarelli.it/)

"Niente è più irresistibile di una idea il cui tempo sia giunto" V. Hugo

Main Menu

# #PiracyShield, 19.10.2024 il più grande attacco cyber in Italia

[4 Comments](https://blog.quintarelli.it/2024/10/piracyshield-19-10-2024-il-piu-grande-attacco-cyber-in-italia/#comments)
/  October 21, 2024

il 19.10.2024 c’è stato il più grande attacco cyber dall’Italia che ha coinvolto milioni di utenti.

Fortunatamente era un sabato sera ed i danni sono stati limitati Avrebbe potuto essere assai più drammatico

l’evento ha dimostrato che il problema è che non si è partiti dai threat model per individuare e mitigare i rischi

E se un segnalatore fosse compromesso ?
Se un operativo ostile fosse infiltrato ?

Informazioni dei pirati possono essere nascoste in bella vista nei commenti dei quotidiani online (in passato lo furono). Blocchiamo ogni sito che può avere cose scritte da terzi ? (dai commenti di amazon al blog di cucina ?)

Come posso fare io per essere certo che i server della mia azienda non verranno bloccati ? Google è google ed io non sono un c. , direbbe Onofrio Del Grillo

Le whitelist non possono funzionare perché o rendono piracy shield inefficace aprendo molti spazi di eccezione o lo rendono pericoloso perché lasciano vulnerabile ad attacco interno risorse che si dimostrano critiche.

L’evento di sabato notte, piu’ che per sbaglio direi che è accaduta per incuria.
Se si fosse partiti dal threat model non si consentirebbe ad un ragazzino nella sua cameretta al paesiello di bloccare mezza internet in italia, senza oversight

Racconto una vicenda di cui fui testimone: una grande banca era cliente di I.NET (il primo ISP italiano)
A seguito di una riorganizzazione attribuirono la gestione dei domini internet al marketing.
Il marketing, non riconoscendo alcuni domini, ne dispose il non rinnovo.
I domini non rinnovati furono registrati in tempo reale da un cybersquatter.
I domini in questione erano cablati nel software di alcune procedure bancarie, per cui all’indomani la banca si paralizzo’.
Il cybersquatter fece l’affare della vita.

**Questo accadeva nel 2001**

Le interconnessioni tra servizi online sono inestricabili e bloccare un ip address o un dominio puo’ portare a conseguenze inattese semplicemente perche’ non sappiamo quel dominio o ip address in cosa e’ coinvolto.

Come e’ possibile che “usercontent.google.com” non dicesse nulla al segnalatore dei titolari dei diritti ?
Ha bloccato l’operativita’ di milioni di utenti (molti non se ne sono accorti, essendo sabato sera/notte)

La stessa cosa potrebbe avvenire per qualsiasi genere di servizio, magari bloccando l’indirizzo IP di un server che gestisce le notifiche generate da una interruzione elettrica (ogni riferimento al blocco della rete ferroviaria e’ decisamente voluto)

**La criticita’ di piracy shield non e’ compresa**

Se fossi un attore ostile infiltrerei persone o la comprometterei.
Un ritorno sull’investimento senza paragoni nel mondo.

Contrastare la pirateria è doveroso, ma Piracy shield riduce davvero la fruizione di contenuti pirata ?
Come possiamo saperlo ? non basta dire “ho bloccato n siti” quando ne rimangono accessibili alcunui.
Sarebbe come dire che ho turato uno scolapasta perchè ho chiuso il 95% dei fori.

Adesso dovrebbero esserci i dati: quanti abbonamenti in piu’ ha portato ai titolari dei diritti ?
Siamo in un’epoca in cui i pirati forniscono le chiavi per la decifratura dei contenuti prelevati direttamente dai server dei content provider (cornuti e mazziati: non vengono pagati e sostengono i costi per erogare i contenuti ad utenti pirati!)

Bisogna partire dai threat model-

Non sono un avvocato e non so se e quale ipotesi di reato possa configurarsi laddove un incaricato di pubblico servizio blocchi l’accesso a servizi informatici usati, tra l’altro, da pubbliche amministrazioni di tutta Italia (quasi tutte le scuole, tanto per cominciare)

Speriamo che il disastro di sabato notte insegni qualcosa

UPDATE: ho ricevuto subito una risposta alla domanda legale. Mi viene fatto notare che c’è

> **Art. 617 quater Codice Penale – Intercettazione, impedimento o interruzione illecita di comunicazioni informatiche o telematiche**
> Chiunque fraudolentemente intercetta comunicazioni relative a un sistema informatico o telematico o intercorrenti tra più sistemi, ovvero le impedisce o le interrompe, è punito con la reclusione da un anno e sei mesi a cinque anni.
> Salvo che il fatto costituisca più grave reato, la stessa pena si applica a chiunque rivela, mediante qualsiasi mezzo di informazione al pubblico, in tutto o in parte, il contenuto delle comunicazioni di cui al primo comma.
> I delitti di cui ai commi primo e secondo sono punibili a querela della persona offesa.
> Tuttavia si procede d’ufficio e la pena è della reclusione da quattro a dieci anni; se il fatto è commesso:
> 1) in danno di taluno dei sistemi informatici o telematici indicati nell’articolo 615 ter, terzo comma;
> 2) in danno di un pubblico ufficiale nell’esercizio o a causa delle sue funzioni o da un pubblico ufficiale o da un incaricato di un pubblico servizio con abuso dei poteri o con violazione dei doveri inerenti alla funzione o al servizio, o da chi esercita, anche abusivamente, la professione di investigatore privato, o con abuso della qualità di operatore del sistema;

AHI

UPDATE2: altri avvocati mi fanno notare che non e’ applicabile per fatti pe rimperizia, essendo punito solo il dolo.

Nel compenso, ieri, il Codacons [ha annunciato](https://www.punto-informatico.it/disastro-piracy-shield-codacons-chiede-il-sequestro/) un esposto alla procura

> presenteremo domani un esposto alla Procura della Repubblica di Roma affinché apra una indagine sul caso volta ad accertare possibili fattispecie penalmente rilevanti e le relative responsabilità, valutando al contempo il sequestro del sistema Piracy Shield se non in grado di scremare adeguatamente i siti da bloccare nell’ambito della lotta alla pirateria, poiché una tale circostanza rappresenterebbe una soluzione immensamente più grave del problema.

If you like this post, please consider sharing it.

[← Previous Post](https://blog.quintarelli.it/2024/10/24x2024-podcastil-caso-sogei/ "24x2024 Podcast:Il caso Sogei")

[Next Post →](https://blog.quintarelli.it/2024/10/reti-tlc-torna-il-fair-share-ecco-lemendamento-della-maggioranza/ "Reti Tlc, torna il fair share. Ecco l’emendamento della maggioranza")

### 4 thoughts on “#PiracyShield, 19.10.2024 il più grande attacco cyber in Italia”

1. ![](https://secure.gravatar.com/avatar/7fd9d3e25e08d1deacb52a8cf89b57a44405652c41ef4c8ec2f5ea2e3ad00bdb?s=50&d=mm&r=g)

   **maurizio**

   [October 21, 2024 at 11:47 am](https://blog.quintarelli.it/2024/10/piracyshield-19-10-2024-il-piu-grande-attacco-cyber-in-italia/#comment-118162)

   il problema è “fraudolentemente”:occore dinostrare l’intento fraudolento. l’intento esplicito era lecito.

   [Reply](https://blog.quintarelli.it/2024/10/piracyshield-19-10-2024-il-piu-grande-attacco-cyber-in-italia/?replytocom=118162#respond)

   1. ![](https://secure.gravatar.com/avatar/0e1b8b185e8f13e3d8f88b1cacfa6ca608cf79872bda95d6260a248de3cb285a?s=50&d=mm&r=g)

      **Stefano Quintarelli**

      [October 21, 2024 at 12:37 pm](https://blog.quintarelli.it/2024/10/piracyshield-19-10-2024-il-piu-grande-attacco-cyber-in-italia/#comment-118163)

      non sono un avvocato e non so come si legge

      Chiunque (fraudolentemente intercetta) comunicazioni relative a un sistema informati...