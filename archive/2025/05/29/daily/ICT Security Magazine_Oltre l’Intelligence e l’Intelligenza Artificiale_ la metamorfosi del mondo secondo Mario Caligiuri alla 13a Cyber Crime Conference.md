---
title: Oltre l’Intelligence e l’Intelligenza Artificiale: la metamorfosi del mondo secondo Mario Caligiuri alla 13a Cyber Crime Conference
url: https://www.ictsecuritymagazine.com/articoli/intelligence-e-ia/
source: ICT Security Magazine
date: 2025-05-29
fetch_date: 2025-10-06T22:31:47.830015
---

# Oltre l’Intelligence e l’Intelligenza Artificiale: la metamorfosi del mondo secondo Mario Caligiuri alla 13a Cyber Crime Conference

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Oltre l'Intelligence e l'Intelligenza Artificiale: la metamorfosi del mondo secondo Mario Caligiuri alla cyber crime conference](https://www.ictsecuritymagazine.com/wp-content/uploads/Mario-Caligiuri-cyber-crime-conference.jpg)

# Oltre l’Intelligence e l’Intelligenza Artificiale: la metamorfosi del mondo secondo Mario Caligiuri alla 13a Cyber Crime Conference

A cura di:[Redazione](#molongui-disabled-link)  Ore 28 Maggio 202523 Settembre 2025

In occasione della [13ª Cyber Crime Conference](https://www.ictsecuritymagazine.com/eventi/cybercrimeconference2025), il Prof. Mario Caligiuri – ordinario all’Università della Calabria e Presidente della Società Italiana di Intelligence – ha offerto un’analisi critica sul rapporto tra società contemporanea, intelligenza artificiale e sistemi di *intelligence*, delineando le sfide che attendono il futuro dell’umanità in questa fase di transizione epocale.

## Un salto di specie nell’era digitale

*«Secondo l’ultimo rapporto Eurispes, il **68% degli italiani ritiene di sapere poco o nulla sull’Intelligenza Artificiale**, mentre il restante 32% ritiene di saperne qualcosa. Personalmente ritengo che non si tratti della caduta dell’Impero romano, né della scoperta dell’America o della presa della Bastiglia: ma piuttosto dell’uomo di Neanderthal che sta diventando Homo sapiens, del bruco che sta diventando farfalla»*, ha esordito Caligiuri, definendo la rivoluzione tecnologica attuale come un vero e proprio “salto di specie”.

Secondo il professore, quindi, oggi stiamo utilizzando *«parole, concetti culturali, categorie mentali e teorie giuridiche che fanno riferimento a un mondo in estinzione»*.

Questa riflessione è emersa commentando l’AI Act dell’Unione Europea, il primo tentativo al mondo di regolamentare l’intelligenza artificiale.

Pur riconoscendo la necessità di regole per evitare il *“far west digitale”*, Caligiuri si domanda: *«possiamo regolamentare con uno strumento rigido come la legge un fenomeno inedito nella storia del mondo, che si modifica in misura velocissima?»,* aggiungendo un’osservazione geopolitica fondamentale: *«Noi in Europa siamo 455 milioni, su oltre 8 miliardi di abitanti del pianeta. Quali piattaforme regolamentiamo? A chi ci stiamo rivolgendo?».*

Guarda il video integrale dell’intervento:

## La società della disinformazione

Una parte centrale dell’intervento ha riguardato quello che Caligiuri definisce *«l’emergenza educativa e democratica di questo tempo»*, ossia la disinformazione.

*«**La metamorfosi del mondo è resa opaca dalla disinformazione**»* ha affermato il professore, descrivendo un contesto caratterizzato dalla *«dismisura dell’informazione da un lato e il basso livello di istruzione sostanziale dall’altro»*, che concorrono nell’allontanare sempre più le persone dalla comprensione della realtà.

Condividendo dati allarmanti, Caligiuri ha ricordato che *«secondo Tullio De Mauro, **il 76% dei nostri concittadini non comprende una frase complessa della nostra lingua**»* e [*«**oltre il 30% degli italiani, secondo l’OCSE, è analfabeta funzionale**»*](https://www.inapp.gov.it/en/surveys/periodic-surveys/piaac-adult-skills-survey). E ha aggiunto con preoccupazione: *«Stiamo parlando delle stesse persone che rispondono ai sondaggi, navigano sui social e votano»*.

*«Siamo come i pesci nell’acqua»* ha spiegato, citando una metafora efficace: *«quello di cui i pesci non sanno assolutamente nulla è proprio l’acqua. Proprio perché siamo totalmente immersi nella disinformazione, non ce ne rendiamo affatto conto»*.

## Intelligence: comprendere la complessità

Ricordando che il ruolo degli intellettuali è quello di rendere accessibile la complessità, il relatore ha chiarito come il termine *“intelligence”* identifichi realtà diverse: *«un apparato dello Stato dei cosiddetti, impropriamente definiti, “Servizi Segreti”; poi un metodo di trattazione delle informazioni che utilizziamo tutti per supportare le nostre decisioni; e infine il complesso di queste funzioni».*

Sottolineando che *«un dato da solo non serve a nulla»*, Caligiuri ha sottolineato che l’*intelligence* *«è fondamentale perché contestualizza i dati»*, aiutandoci a *«individuare le informazioni rilevanti, unire punti che sembrano dispersi e ridurre i bias cognitivi»*.

In definitiva, *«l’intelligence serve per difendere la democrazia da sé stessa, dalle proprie inevitabili degenerazioni».*

Richiamando Aristotele, il professore ha ribadito che *«ogni sistema politico inevitabilmente degenera: la monarchia in tirannide, l’aristocrazia in oligarchia e la democrazia in demagogia. Oggi la chiamiamo populismo, ma è la stessa identica cosa».*

## Il futuro dell’Italia tra crisi e opportunità

Dopo aver ricordato che la crisi fiscale – oggi riecheggiata dall’aumento vertiginoso del debito pubblico e dalla “battaglia dei dazi” condotta dall’amministrazione Trump – storicamente è stata all’origine di grandi cambiamenti, come la rivoluzione francese o quella americana, Caligiuri è passato ad analizzare la situazione italiana, evidenziandone i principali punti di debolezza.

Innanzitutto, *«la demografia: saremo sempre di meno e ciò significa essere sempre più poveri. Poi il problema dell’istruzione, rispetto a cui abbiamo un sistema molto debole, che per di più reg...