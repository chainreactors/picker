---
title: Nuova perdita in un veicolo spaziale russo attraccato alla Stazione Spaziale Internazionale. Nessun pericolo immediato
url: http://attivissimo.blogspot.com/2023/02/nuova-perdita-in-un-veicolo-spaziale.html
source: Il Disinformatico
date: 2023-02-12
fetch_date: 2025-10-04T06:26:19.411063
---

# Nuova perdita in un veicolo spaziale russo attraccato alla Stazione Spaziale Internazionale. Nessun pericolo immediato

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2023/02/11

### Nuova perdita in un veicolo spaziale russo attraccato alla Stazione Spaziale Internazionale, il cargo “Progress MS-21”. Nessun pericolo immediato

*Pubblicazione iniziale: 2023/02/11 15:57. Ultimo aggiornamento: 2023/02/26
17:40.*

**2023/02/11 15:57.** Il veicolo spaziale cargo russo
*Progress MS-21*, attraccato alla sezione russa della Stazione Spaziale
Internazionale dal 26 ottobre scorso, ha subìto una perdita di pressione.

[![](https://blogger.googleusercontent.com/img/b/R29vZ2xl/AVvXsEhhV-hACBob8gERphTCFHn--D3Is69xuldacmTi6yuGRokVK-QWN_EdXPlxjvMC_cnTEUDavv7Kc-POgPZZMUzfDp14n6wCljDo9hpO6Em9koTd9kb_q630XXlH9J3T9S1RpoNTZizQszXOM5JE4ClbgCqRXhjBOv9vMTLl20hjmTLPuLNCpBU/s16000/Progress_spacecraft.jpg)](https://blogger.googleusercontent.com/img/b/R29vZ2xl/AVvXsEhhV-hACBob8gERphTCFHn--D3Is69xuldacmTi6yuGRokVK-QWN_EdXPlxjvMC_cnTEUDavv7Kc-POgPZZMUzfDp14n6wCljDo9hpO6Em9koTd9kb_q630XXlH9J3T9S1RpoNTZizQszXOM5JE4ClbgCqRXhjBOv9vMTLl20hjmTLPuLNCpBU/s1920/Progress_spacecraft.jpg)

Un veicolo *Progress* di tipo analogo a quello in avaria. Fonte:
[NASA](-%20https%3A//www.flickr.com/photos/nasa2explore/40577160923/)
(2019).

Il portello che collega la *Progress MS-21* alla Stazione è stato chiuso
immediatamente. L’equipaggio della Stazione non è in pericolo. È previsto che
la *Progress* in avaria venga sganciata e si disintegri nel rientro in
atmosfera, come consueto, il prossimo 18 febbraio.

Il lancio della navicella per equipaggi *Soyuz MS-23*, previsto il 20
febbraio per rimediare all’avaria della *Soyuz MS-22*,
[non](https://twitter.com/katlinegrey/status/1624453735995920385)
verrà posticipato.

Le prime voci indicano che la perdita sarebbe avvenuta nel circuito di
raffreddamento del radiatore esterno, in maniera simile a quanto
[accaduto](https://attivissimo.blogspot.com/2022/12/soyuz-in-avaria-aggiornamento.html)
con la navicella per equipaggi *Soyuz MS-22* poco tempo fa, il 15
dicembre 2022. La *Progress* è strutturalmente analoga alla
*Soyuz*.  La pressione nel suo sistema di controllo termico è zero e
tutto il liquido refrigerante è fuoriuscito, secondo Dmitri Strugovets, ex
capo ufficio stampa di Roscosmos, citato da
[Katya Pavlushchenko](https://twitter.com/katlinegrey/status/1624429873732124677). Strugovets ha
[aggiunto](https://twitter.com/katlinegrey/status/1624450197244854274)
che la perdita è apparsa dopo le 9.40 UTC e che agli Stati Uniti verrà chiesto
di usare il braccio robotico Canadarm per ispezionare la *Progress*,
anche se la sua posizione di attracco renderà difficile questa operazione.

Le telecamere esterne della Stazione hanno ripreso la fuoriuscita, che
somiglia a fiocchi di neve, secondo
[Ars Technica](https://arstechnica.com/science/2023/02/another-russian-spacecraft-docked-to-the-space-station-is-leaking/).

L’annuncio ufficiale di Roscosmos è
[qui](https://t.me/roscosmos_gk/8419):

> Специалисты подмосковного Центра управления полетами по телеметрической
> информации зафиксировали разгерметизацию в грузовом корабле «Прогресс МС-21»,
> расстыковка которого от Международной космической станции планируется на 18
> февраля.

In traduzione sommaria:

> Gli specialisti del Centro di controllo della missione vicino a Mosca hanno
> rilevato una depressurizzazione nella navicella Progress MS-21, il cui sgancio
> dalla Stazione spaziale internazionale è previsto per il 18 febbraio.
>
> Il
> portello di passaggio verso la navicella è chiuso, quindi la Progress MS-21 è
> isolata dal volume generale della stazione. Tutte le apparecchiature previste
> per lo sgancio sono già presenti nella navicella. Le ragioni della
> depressurizzazione sono in corso di accertamento.
>
> Le condizioni di
> temperatura e pressione a bordo della ISS sono normali, non c'è alcuna
> minaccia per la vita e la salute dell'equipaggio, le loro condizioni sono
> buone.
>
> L'incidente non ha avuto alcun effetto sull'attracco odierno
> della navicella Progress MS-22 alla ISS e non influirà sull'ulteriore
> programma di missioni della stazione.

La [dichiarazione](https://t.me/katline_grey/1020) dell’agenzia di
notizie russa TASS, in traduzione sommaria:

> Una perdita nel circuito della navicella Progress MS-21 potrebbe essersi
> verificata nel sistema di regolazione, ma non è ancora certo, ha dichiarato il
> direttore esecutivo di Roscosmos per i programmi spaziali con equipaggio
> Sergei Krikalev in un'intervista al canale televisivo Zvezda.
>
> "Secondo
> le mie informazioni, indirette, per telefono, si tratta del sistema di
> regolazione termica, ma non c'è ancora certezza", ha detto.

Comincia a essere poco plausibile la tesi del danno da impatto di
micrometeoroidi che era stata usata per spiegare il danno alla *Soyuz*, e
la sequenza di malfunzionamenti seri degli apparati russi è ormai
preoccupante: va ricordato infatti anche il
[guasto](https://arstechnica.com/science/2021/07/russian-module-suddenly-fires-thrusters-after-docking-with-space-station/)
al modulo Nauka che fece ruotare di colpo l’intera Stazione nel 2021.

L’[annuncio](https://blogs.nasa.gov/spacestation/2023/02/11/international-space-station-operations-update-crew-continues-normal-activities/)
della NASA dice invece che ora il portello fra la *Progress* (che l’ente
spaziale statunitense chiama *Progress 82*)e la Stazione è
aperto:

> ...engineers at the Russian Mission Control Center outside Moscow recorded a
> depressurization in the unpiloted Roscosmos Progress 82 cargo ship’s coolant
> loop, which is docked to the space-facing Poisk module at the station.
> Progress 82, which arrived to the space station in October 2022, is
> scheduled to undock Friday, Feb. 17, filled with trash and will be deorbited
> over the Pacific Ocean.
>
> The reason for the loss of coolant in the Progress 82 spacecraft is being
> investigated. The hatches between the Progress 82 and the station are open,
> and temperatures and pressures aboard the station are all normal. The crew,
> which was informed of the cooling loop leak, is in no danger and continuing
> with normal space station operations.
>
> NASA specialists are assisting their Russian counterparts in the
> troubleshooting of the Progress 82 coolant leak. Officials are monitoring
> all International Space Station systems and are not tracking any other
> issues.

---

**2023/02/18 13:15.** Il veicolo spaziale cargo russo
*Progress MS-21*, che aveva sviluppato una perdita esterna nel sistema di
raffreddamento mentre era attraccato alla Stazione Spaziale Internazionale
l’11 febbraio 2023, è stato sganciato dalla Stazione ieri (17 febbraio 2023).

Dopo lo sgancio, la *Progress* è stata ruotata di 180 gradi per
fotografare la zona nella quale si era verificata la perdita di refrigerante
nel modulo orbitale del veicolo. Roscosmos dice di non aver rilevato danni
visibili e ha deciso inizialmente di non iniziare la procedura di rientro
distruttivo normalmente prevista per tutti i veicoli *Progress* e ha
valutato l’idea di riattraccarla al modulo russo *Prichal* della Stazione
per consentire indagini più approfondite, ma poi la Commissione di Stato ha
deciso di procedere con il rientro, che inizierà alle 03:15 UTC del 19
febbraio 2023.

Le foto qui sotto mostrano quella che sembra essere una chiazza di colore
arancione legata alla perdita, ma non è confermato che si tratti di un effetto
della perdita in questione, dato che un effetto analogo è visibile nelle
immagini di altre navicelle *Progress*.

> Undocking of the Progress-MS21 cargo craft shows the location of t...