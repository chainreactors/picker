---
title: In vendita documenti di identità trafugati da hotel italiani
url: https://cert-agid.gov.it/news/in-vendita-documenti-di-identita-trafugati-da-hotel-italiani/
source: Over Security - Cybersecurity news aggregator
date: 2025-08-07
fetch_date: 2025-10-07T00:49:08.681444
---

# In vendita documenti di identità trafugati da hotel italiani

* [Vai al contenuto](#main)
* [Vai alla navigazione del sito](#menu "accedi al menu")

[![Logo CERT-AGID](/wp-content/themes/cert-agid/assets/images/cert-agid-logo-white.svg)](https://cert-agid.gov.it/)

# [CERT-AGID Computer Emergency Response Team AGID](https://cert-agid.gov.it/)

[Agenzia per
l'Italia Digitale](https://www.agid.gov.it)

[![Logo AgID - Agenzia per l'Italia Digitale](/wp-content/themes/cert-agid/assets/images/logo-agid.svg)](https://www.agid.gov.it)

Seguici su

* [RSS](https://cert-agid.gov.it/feed/ "RSS")
* [Telegram](https://t.me/certagid "Telegram")
* [X / Twitter](https://twitter.com/agidcert "X / Twitter")

cerca nel sito

[Menu](#menu "accedi al menu")

![Logo del CERT-PA](/wp-content/themes/cert-agid/assets/images/cert-agid-logo-black.svg)
CERT-AGID

<https://cert-agid.gov.it/>

## Menu di navigazione

* Documentazione
  + [Documenti AGID](https://cert-agid.gov.it/documenti-agid/)
  + [Pillole informative](https://cert-agid.gov.it/pillole-informative/)
  + [Flusso IoC](https://cert-agid.gov.it/scarica-il-modulo-accreditamento-feed-ioc/)
* [Chi siamo](https://cert-agid.gov.it/chi-siamo/)
* [Contatti](https://cert-agid.gov.it/contatti/)
* [Strumenti](https://cert-agid.gov.it/strumenti/)
  + [hashr](https://cert-agid.gov.it/hashr/)
  + [Verifica HTTPS e CMS](https://cert-agid.gov.it/verifica-https-cms/)
  + [Statistiche sulle campagne italiane di malware e phishing](https://cert-agid.gov.it/statistiche/)
* [Glossario](https://cert-agid.gov.it/glossario/)
  + [0day](https://cert-agid.gov.it/glossario/0day/)
  + [Botnet](https://cert-agid.gov.it/glossario/botnet/)
  + [Data breach](https://cert-agid.gov.it/glossario/data-breach/)
  + [DDOS-DOS](https://cert-agid.gov.it/glossario/ddos-dos/)
  + [Deep-Dark web](https://cert-agid.gov.it/glossario/deep-dark-web/)
  + [Defacing](https://cert-agid.gov.it/glossario/defacing/)
  + [Exploit](https://cert-agid.gov.it/glossario/exploit/)
  + [MITM](https://cert-agid.gov.it/glossario/mitm/)
  + [OSINT-CLOSINT](https://cert-agid.gov.it/glossario/osint-closint/)
  + [Phishing](https://cert-agid.gov.it/glossario/phishing/)
  + [Privilege escalation](https://cert-agid.gov.it/glossario/privilege-escalation/)
  + [Spam](https://cert-agid.gov.it/glossario/spam/)
  + [Spoofing](https://cert-agid.gov.it/glossario/spoofing/)
  + [SQLi-SQL Injection](https://cert-agid.gov.it/glossario/sqli-sql-injection/)
  + [XSS](https://cert-agid.gov.it/glossario/xss/)
* Link utili
  + [Agenzia per l’Italia Digitale](https://www.agid.gov.it/)
  + [CSIRT Italia](https://csirt.gov.it)
  + [CERT-GARR](https://www.cert.garr.it/)
  + [CNAIPIC](https://www.commissariatodips.it/profilo/cnaipic/index.html)
  + [CERT-DIFESA](https://www.difesa.it/smd/cor/cert-difesa/25338.html)

* [Home](https://cert-agid.gov.it/)
* [Notizie](https://cert-agid.gov.it/category/news/)
* [Data breach](https://cert-agid.gov.it/category/news/data-breach/)
* In vendita documenti di identità trafugati da hotel italiani

# In vendita documenti di identità trafugati da hotel italiani

06/08/2025

 [hotel](https://cert-agid.gov.it/tag/hotel/)
[identità](https://cert-agid.gov.it/tag/identita/)

È stata recentemente rilevata l’attività di vendita illegale di documenti d’identità trafugati da **hotel operanti sul territorio italiano**. Si tratta di decine di migliaia di scansioni ad alta risoluzione di passaporti, carte d’identità e altri documenti di riconoscimento utilizzati dai clienti durante le operazioni di check-in.

Secondo quanto dichiarato dallo stesso attore malevolo “***mydocs****“* – che ha posto in vendita il materiale su un noto forum *underground* – i documenti sarebbero stati sottratti tra giugno e luglio 2025 tramite accesso non autorizzato nei confronti di **tre strutture alberghiere italiane**.

***Aggiornamento del 08/08/2025*:** n*ella giornata odierna, lo stesso autore ha reso disponibile sul medesimo forum una nuova raccolta di 17.000 documenti d’identità, sottratti a un’ulteriore struttura ricettiva italiana.*

***Aggiornamento del 11/08/2025*:** il medesimo *attore malevolo, durante il fine settimana del 9-10 agosto, ha pubblicato nuovi post nei quali pone in vendita ulteriori collezioni, per un ammontare – secondo le sue dichiarazioni – di oltre 70.000 nuovi documenti d’identità dichiarati, esfiltrati a quattro differenti hotel italiani*.

***Aggiornamento del 13/08/2025***: *nella tarda serata di ieri, l’attaccante “**mydocs**” ha pubblicato sul medesimo forum un nuovo annuncio di vendita relativo a documenti d’identità sottratti a due ulteriori strutture alberghiere. Secondo quanto dichiarato, si tratterebbe di circa 3.600 unità. Con quest’ultima rivendicazione, il totale degli hotel italiani coinvolti salirebbe a dieci. Non si esclude che possano emergere ulteriori casi nei prossimi giorni.*

***Aggiornamento del 14/08/2025***: *la scorsa notte, il noto attore malevolo ha messo in vendita, sempre sullo stesso forum, ulteriori documenti d’identità relativi a due nuove strutture ricettive, per un totale dichiarato di circa 9.300 scansioni.*

![](https://cert-agid.gov.it/wp-content/uploads/2025/08/immagine-1024x506.png)

I **documenti personali** – in questo caso ottenuti tramite compromissione dei dati appartenenti a strutture ricettive, ma più comunemente attraverso attività di phishing – possono rappresentare un asset di grande valore per gli attori malevoli, che li utilizzano per mettere in atto diverse tipologie di truffe sempre più sofisticate:

* **creazione di documenti falsi** basati su identità reali;
* **apertura di conti bancari** o linee di credito fraudolente;
* attività di **social engineering per colpire le vittime** o le loro cerchie personali e professionali;
* **furto di identità digitale** con ripercussioni legali o economiche per le persone coinvolte.

Sebbene [episodi analoghi](https://cert-agid.gov.it/news/si-concretizzano-le-conseguenze-dello-smishing-a-tema-inps-in-vendita-online-i-documenti-trafugati/) fossero già emersi nel maggio 2025, l’incremento delle vendite illecite di documenti di identità conferma l’urgenza di rafforzare la consapevolezza e le misure di protezione, tanto da parte delle organizzazioni che li gestiscono quanto da parte dei cittadini.

## Conclusioni

Considerata la frequenza crescente di queste attività illecite, è sempre più evidente quanto sia fondamentale che le strutture che raccolgono e gestiscono documenti d’identità adottino misure rigorose per la protezione e la sicurezza delle informazioni, garantendo non solo un corretto trattamento dei dati, ma anche la salvaguardia dei propri sistemi e portali digitali da accessi non autorizzati.

In tale contesto, anche i cittadini hanno un ruolo fondamentale nella protezione della propria identità. È importante verificare periodicamente che non ci siano segnali di utilizzi indebiti dei propri dati – come richieste di credito o apertura di conti non autorizzati – ed evitare la condivisione di copie dei documenti personali su canali non sicuri o non necessari. In caso di sospetti abusi o furti d’identità, è sempre opportuno [segnalare tempestivamente l’accaduto](https://www.commissariatodips.it/segnalazioni/segnala-online/index.html) alle autorità competenti.

Taggato
[hotel](https://cert-agid.gov.it/tag/hotel/)
[identità](https://cert-agid.gov.it/tag/identita/)

## Navigazione articoli

[Notizia precedente Sintesi riepilogativa delle campagne malevole nella settimana del 26 luglio – 1 agosto](https://cert-agid.gov.it/news/sintesi-riepilogativa-delle-campagne-malevole-nella-settimana-del-26-luglio-1-agosto/)

[Prossima notizia: Sintesi riepilogativa delle campagne malevole nella settimana del 2 – 8 agosto](https://cert-agid.gov.it/news/sintesi-riepilogativa-delle-campagne-malevole-nella-settimana-del-2-8-agosto/)

![Logo del CERT-PA](/wp-content/themes/cert-agid/assets/images/cert-agid-logo-white.svg)
CERT-AGID

cerca nel sito

* [Contatti](https://cert-agid.gov.it/contatti/)
* [Privacy](https://cert-agid.gov.it/privacy/)
* [Note l...