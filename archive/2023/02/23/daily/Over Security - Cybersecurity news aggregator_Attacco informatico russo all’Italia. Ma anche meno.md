---
title: Attacco informatico russo all’Italia. Ma anche meno
url: https://www.insicurezzadigitale.com/attacco-informatico-russo-allitalia-ma-anche-meno/
source: Over Security - Cybersecurity news aggregator
date: 2023-02-23
fetch_date: 2025-10-04T07:53:08.749626
---

# Attacco informatico russo all’Italia. Ma anche meno

[(in)sicurezza digitale](https://insicurezzadigitale.com/)

* Incidenti e violazioni
  + [Roundup – Flash](https://insicurezzadigitale.com/category/roundup/)
  + [Incidenti e Violazioni](https://insicurezzadigitale.com/category/incidenti-e-violazioni/)
  + [Phishing](https://insicurezzadigitale.com/category/phishing/)
  + [Privacy](https://insicurezzadigitale.com/category/privacy/)
  + [Data Breach](https://insicurezzadigitale.com/category/data-breach/)
* [Ransomware](https://insicurezzadigitale.com/category/ransomware/)
* [Malware e Vulnerabilità](https://insicurezzadigitale.com/category/malware-e-vulnerabilita/)
  + [Analisi](https://insicurezzadigitale.com/category/analisi/)
* [La stampa dice](https://insicurezzadigitale.com/la-stampa-dice/)
* Altro…
  + [Chi siamo](https://insicurezzadigitale.com/chi-siamo/)
  + [> Whistleblowing <](https://insicurezzadigitale.com/whistleblowing/)
  + [Eventi](https://insicurezzadigitale.com/category/eventi/)
  + [Editoriali di Dario Fadda](https://blogsicurezza.myblog.it/)
  + [Data Leaks list](https://insicurezzadigitale.com/data-leaks-list/)
  + [Archivio Cyber Security Notes](https://insicurezzadigitale.com/archivio-cyber-security-notes/)
  + [Archivio Malware samples](https://insicurezzadigitale.com/archivio-malware-samples/)
  + [Infosec Tools list](/tool)
* Il Network
  + [NINAsec – Newsletter](https://ninasec.substack.com/)
  + [Spcnet.it](https://www.spcnet.it)
  + [Ziobudda](https://www.ziobudda.org)
  + [ilGlobale.it](https://www.ilglobale.it)
  + [SecureBulletin.com](https://securebulletin.com/)
* [I Forums](https://forum.ransomfeed.it/)

[Incidenti e Violazioni](https://insicurezzadigitale.com/category/incidenti-e-violazioni/)

# Attacco informatico russo all’Italia. Ma anche meno

![](https://secure.gravatar.com/avatar/0706373a7341ff1dd0bc60952232b77edfc2fcce715f4397e0ecab569e94cfc0?s=48&d=mm&r=g)

Dario Fadda
23 Febbraio 2023

![](https://insicurezzadigitale.com/wp-content/uploads/2023/02/21ukraine-blog-meloni-kyiv02-qvwf-videoSixteenByNine1050-1024x576.jpg)

Si parla di:

Toggle

* [Cosa è successo effettivamente?](#Cosa_e_successo_effettivamente)
* [C’è bisogno di distinguere l’attivismo digitale da un attacco informatico](#Ce_bisogno_di_distinguere_lattivismo_digitale_da_un_attacco_informatico)
* [Situazione degli attacchi cyber nell’ultimo anno di guerra](#Situazione_degli_attacchi_cyber_nellultimo_anno_di_guerra)

Un gruppo hacktivista in supporto dell’ideologia russa, **NoName057(16)**, oggi ha preso di mira l’Italia e le sue istituzioni, con diverse rivendicazioni. L’Italia c’è cascata in pieno e la disinformazione russa ha vinto anche stavolta nel suo intento.

Dopo un anno di queste azioni, è più che assodata la regola secondo cui dalla rivendicazione alla riuscita dell’attacco (con l’impatto atteso), c’è di mezzo il mare.

L’attivismo, per definizione, vive proprio di climax. Quello che si cerca di fare è movimentare la società attorno ad un certo tema, perché se ne parli e per creare quanto più scompiglio.

Il valore di quanto accaduto è indubbiamente politico e questo è corretto che assuma un certo rilievo mediatico, visto che l’azione attivista arriva proprio in contemporanea con la fine della visita della premier Meloni a Kiev. Ma non c’è nessun attacco hacker contro il nostro Paese. La situazione è alquanto differente.

Una nota: la stessa stampa estera specializzata che per il ransomware contro il Comune di Palermo ha seguito la vicenda per giorni, di quanto sta accadendo ora, nemmeno un accenno.

## Cosa è successo effettivamente?

Il gruppo attivista afferma di aver colpito e tenuto sotto torchio i server Web di importanti istituzioni pubbliche e private italiane.

Tim, A2A, Bper, Carabinieri, Ministero degli Esteri, degli Interni e Difesa.

Il tutto in rari casi si è discostato dallo stato di **rivendicazione**.

**L’Italia non è in ginocchio per l’opera del gruppo NoName057**, e le istituzioni italiane non stanno soffrendo per questo. Non più di quanto accada quotidianamente almeno.

Dal mese di maggio 2022 circa infatti, dopo l’alert pubblicato anche dall’Agenzia per la Cybersicurezza Nazionale, una gran parte di istituzioni italiane hanno adottato (discutibili) misure di sicurezza per fronteggiare i DDoS che stanno caratterizzando questo lungo periodo.

In Italia si sta filtrando il traffico proveniente dall’estero ed in particolar modo da paesi dell’est, proprio in riferimento a questo tipo attivismo che ha preso piede. Questa è la ragione principale del perché alcuni dei nostri siti Web non sono raggiungibili da alcuni Stati come Ucraina, Russia, Moldavia ecc.

Non da ieri, ma da maggio circa.

Nella galleria qua sotto i risultati delle analisi sui target odierni che evidenziano proprio questo tipo di difesa.

La giornata di oggi è stata l’esempio lampante di quanto poco ci sia di tecnico in questi attacchi, quanto poco abbiano impattato sui target e quanto molto se ne sia parlato, proprio come in previsione degli attaccanti.

Il gruppo qualche ora dopo l’uscita delle prime news in Italia, diffonde un post abbastanza esplicativo del grado di trolling di un Paese.

[![](https://www.insicurezzadigitale.com/wp-content/uploads/2023/02/Screenshot_2023-02-23_00_01_16.png)](https://www.insicurezzadigitale.com/wp-content/uploads/2023/02/Screenshot_2023-02-23_00_01_16.png)

Traducendo leggiamo: “I nostri attacchi DDoS ai siti italiani sono nuovamente strombazzati sul Web😉”.

**Quindi scopo raggiunto direi**. Loro sono contenti così, non gliene importa degli effetti tecnici o non tecnici sui target, l’importante è generare audience.

Ricordo inoltre che Bper, qualora abbia vissuto in queste giornate momenti di disservizio, sono imputabili più a operazioni di migrazione applicativi per effetto delle recenti fusioni tra Banca Carige e cessioni a Banco Desio, che per gli effetti di questi DDoS, per i quali non si sono registrati down.

Gli unici disservizi effettivamente registrati sono quelli provenienti da determinati Paesi, appositamente filtrati come parte di una difesa, ormai usanza nelle istituzioni italiane.

* Si sta filtrando il traffico HTTP da alcuni paesi? SI
* Ci sono altri modi per difendersi da un DDoS? SI
* Gli attacchi stanno bombardando l’Italia? NO
* Questo tipo di attivismo è preoccupante dopo un anno dalla guerra? NO
* Ci sono legami dimostrabili con i servizi segreti russi? NO

L’unico sito Web che ha sofferto, forse per il tempo di poco più di un’ora di fila è quello del Ministero degli Esteri, che dunque è ben diverso dal dipingere l’Italia come completamente in ginocchio tra settore Energia, Banche, Difesa e istituzioni.

## C’è bisogno di distinguere l’attivismo digitale da un attacco informatico

Quello a cui stiamo assistendo su larga scala da circa un anno ormai (in realtà è sempre esistito ma in precedenza stava abbastanza in sordina), iniziato appunto contestualmente all’invasione russa dell’Ucraina, è una serie di piccole operazioni indipendenti atte a creare destabilizzazione in vari ambiti, tra cui quello cyber. **Fare appunto attivismo**.

Piccoli gruppi di attivisti quindi hanno preso forma e cercano di destabilizzare il clima, per promuovere la sensatezza della guerra in Ucraina.

Una delle loro attività più gettonate è la rivendicazione di attacchi informatici (DDoS) contro istituzioni occidentali. Oggi è stata la giornata dell’Italia, con diversi target proposti.

Ovviamente, vien da sé capire che queste rivendicazioni vanno prese come tali e l’effettiva riuscita/fondatezza dell’attacco va analizzata su più fronti.

## Situazione degli attacchi cyber nell’ultimo anno di guerra

Attraverso l’analisi degli attacchi cyber negli ultimi 12 mesi, **Adam Meyers, Head of Intelligence di [CrowdStrike](https://www.crowdstrike.com/)**, ha potuto osservare l’evoluzione delle azioni messe in atto dai gruppi criminali informatici e giungere ad alcune conclusioni riassunte nel seguente commento.

![](https://www.insicurezzadigitale.com/wp-content/uploads/2023/02...