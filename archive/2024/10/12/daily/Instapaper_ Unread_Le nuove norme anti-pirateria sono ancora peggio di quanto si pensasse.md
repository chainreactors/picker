---
title: Le nuove norme anti-pirateria sono ancora peggio di quanto si pensasse
url: https://www.wired.it/article/nuove-norme-anti-pirateria-problemi-piracy-shield/
source: Instapaper: Unread
date: 2024-10-12
fetch_date: 2025-10-06T18:56:15.834461
---

# Le nuove norme anti-pirateria sono ancora peggio di quanto si pensasse

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Le nuove norme anti-pirateria sono ancora peggio di quanto si pensasse

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Marco Schiaffino](/contributor/marco-schiaffino/)

l'analisi

09.10.2024

# Le nuove norme anti-pirateria sono ancora peggio di quanto si pensasse

Rischiano nella migliore delle ipotesi di essere ignorate, nella peggiore di mandare il tilt le procure

![Palloni su un campo da calcio](https://media-assets.wired.it/photos/65faf1ea6d2a502e13ab9aa6/16:9/w_2560%2Cc_limit/Google-Deepmind-Soccer-AI-Science-103967517.jpg)

Palloni su un campo da calcioGrant Faint/Getty Images

Non solo una svolta “autoritaria” per **bloccare i pirati che trasmettono in streaming la Serie A**: gli emendamenti del governo approvati in questi giorni contengono un errore clamoroso che rischia di rendere la vita impossibile agli operatori del web e intasare le procure con miliardi di segnalazioni perfettamente inutili.

Il peccato originale alla base di questo pasticcio può essere definito come un “eccesso di zelo”. L’emendamento proposto dai Senatori **Dario Damiani (Forza Italia); Guido Quintino Liris e Antonella Zedda (Fratelli D’Italia)**, infatti, rischia di trasformarsi nel più clamoroso dei boomerang, che potrebbe creare un vero terremoto nella gestione di Internet e (non ultimo) intasare le procure di mezza Italia.

La nuova norma è stata inserita nel cosiddetto “Decreto Omnibus”, quello che ogni anno viene utilizzato per sistemare qualche legge qui e là. Al trio Damiani-Liris-Zedda, in particolare, sembra essere stato affidato il compito di **mettere qualche pezza al famigerato Piracy Shield**, attraverso due emendamenti al decreto che [hanno già sollevato un vespaio di polemiche](https://www.wired.it/article/pezzotto-piracy-shield-vpn-emendamenti-dl-omnibus/).

## Il dettaglio che fa saltare il banco

Riassumiamo: l’emendamento, approvato da Senato e Camera, modifica la legge 22 aprile 1941, n. 633 per la “Protezione del diritto d'autore e di altri diritti connessi al suo esercizio”, prevedendo nuovi obblighi per tutti i soggetti che gestiscono il traffico sul web. **Obblighi che, se non rispettati porterebbero a una condanna penale di un anno di carcere**. In sintesi aziende come Google; Cloudflare; Akamai (e chi più ne ha più ne metta) con la modifica alla legge sarebbero obbligati a segnalare ogni singolo evento che possa essere collegato a una violazione del diritto d’autore.

L’attenzione dei commentatori si è concentrata, ovviamente, sulle violazioni del copyright. **Nella nuova norma, però, c’è molto di più**. Gli estensori dell’emendamento, infatti, hanno voluto esagerare e hanno deciso di allargare l’applicazione anche ad altri reati. In particolare si parla di “*condotte penalmente rilevanti ai sensi della presente legge, dell'articolo 615-ter o dell'articolo 640-ter del codice penale”*.

Di che si tratta? Sono i reati di “Accesso abusivo ad un sistema informatico o telematico” e “Frode informatica”. Insomma, **qualsiasi attacco informatico**. E non solo quelli che sono andati a buon fine. Tutti. Compresi quelli semplicemente “tentati”. Il testo dell’emendamento, infatti, parla dei casi in cui gli operatori “*sanno, sospettano o hanno motivi ragionevoli per sospettare che siano in corso o che siano state compiute o tentate condotte penalmente rilevanti…*”

Insomma: tutti i soggetti che operano su internet **dovrebbero trasformarsi in cani da guardia** **del web** e riferire alle autorità qualsiasi comportamento illegale (cyber crime compreso), anche solo in caso di “sospetto”. Se non lo fanno, i loro rappresentanti in Italia (obbligatoriamente individuati in base alla legge stessa) rischiano di finire in carcere.

## Il rischio di un crash del sistema

Ha senso una norma del genere in un paese come l’Italia? Secondo Giovanni Ziccardi, professore di Informatica Giuridica all’Università degli Studi di Milano, qualche problema c’è. “*Nel prevedere interventi legislativi che riguardano il mondo dell’informatica è necessario avere delle competenze tecniche importanti*”, spiega Ziccardi. “*Risolvere in poche righe il tema del controllo delle attività online è impossibile, soprattutto considerando **le complessità legate a strumenti come le vpn***”. Non solo: i problemi nascono anche dal fatto che qualsiasi intervento in merito dovrebbe tenere conto del quadro normativo europeo. “*Quando si parla di obblighi di comunicazione o segnalazione da parte dei provider internet* – prosegue - *bisogna tenere presente che l’Unione Europea sta portando avanti un’azione coordinata tra i vari paesi, sulla base per esempio del [**Digital Services Act**](https://www.wired.it/article/digital-services-act-audit-algoritmi-raccomandazione-risultati-piattaforme-controllo/)*”.

Al di là dell’opportunità, serve considerare quali possano essere le conseguenze di una legge che prevede la segnalazione di qualsiasi attività sospetta su internet. Per avere un’idea dell’ordine di grandezza di cui si sta parlando, secondo [un recente report di Sonic Wall](https://www.sonicwall.com/medialibrary/en/infographic/2023-cyber-threat-report-infographic.pdf), nel 2023 a livello mondiale **sarebbero stati registrati 6300 miliardi di tentativi di intrusione informatica**. Ipotizzando che gli attacchi che interessino l’Italia siano anche un millesimo di quelli globali, staremmo parlando di 6 miliardi di segnalazioni all’anno. Insomma: il rischio è che in caso di adempimento (non scontato) da parte di tutti i soggetti coinvolti dalla legge, **le procure italiane si trovino sommerse di segnalazioni**.

“*Spesso alcune norme, una volta messe a terra, dimostrano semplicemente di non essere applicabili. La mole di traffico di cui si sta parlando in questo caso, mettendo in conto segnalazioni reali e falsi positivi, è più che sufficiente per mandare in crash il sistema. La conseguenza è che una norma del genere è semplicemente **destinata a rimanere lettera morta***”, commenta ancora Giovanni Ziccardi. Insomma: nella migliore delle ipotesi, l’emendamento del trio Damiani–Liris–Zedda finirà per essere carta straccia. Nella peggiore, provocherà un disastro.

## Le storie da non perdere di Wired

* È iniziato a Rovereto il Wired Next Fest Trentino. Incontri, eventi, workshop e attività per parlare di innovazione, tecnologie e delle “energie” che ci servono fino al 5 ottobre. Per partecipare ai talk e interviste, [iscriviti sul sito dedicato o segui la diretta live!](https://eventi.wired.it/nextfest25-trentino/)
* ⛵️ Come seguire la missione della [Global Sumud Flotilla](https://www.wired.it/topic/global-sumud-flotilla), la flotta umanitaria diretta a Gaza
* 🔌 È in edicola il nuovo numero di *Wired* che parla di energia. [Abbonati!](https://abbonatiqui.it/rivista/wired)
* ❗️Il caso di Alberto Trentini, il cooperante in carcere in Venezuela da novembre 2024: [le notizie per non spegnere l'attenzione](https://www.wired.it/topic/alberto-trentini/) e chiederne l'immediata liberazione
* 🇺🇦 Le condizioni per un accordo tra Ucraina e Russia e [gli sviluppi del conflitto](https://www.wired.it/topic/ucraina/)
* 🇮🇱 🇵🇸 L'escalation [in Medio Oriente](https://www.wired.it/topic/israele/): cosa sta succedendo in [Israele](https://www.wired.it/topic/israele/) e la [crisi umanitaria a Gaza](https://www.wired.it/topic/striscia-di-gaza/)
* 🎤 [Leggi e guarda le interviste](https://www.wired.it/the-b...