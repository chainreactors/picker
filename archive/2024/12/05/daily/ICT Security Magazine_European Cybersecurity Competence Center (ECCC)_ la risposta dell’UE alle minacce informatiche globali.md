---
title: European Cybersecurity Competence Center (ECCC): la risposta dell’UE alle minacce informatiche globali
url: https://www.ictsecuritymagazine.com/articoli/european-cybersecurity-competence-center/
source: ICT Security Magazine
date: 2024-12-05
fetch_date: 2025-10-06T19:41:20.477055
---

# European Cybersecurity Competence Center (ECCC): la risposta dell’UE alle minacce informatiche globali

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/luca-tagliaretti-forum-ict-security-2024.jpg)

# European Cybersecurity Competence Center (ECCC): la risposta dell’UE alle minacce informatiche globali

A cura di:[Luca Tagliaretti](#molongui-disabled-link)  Ore 4 Dicembre 202414 Gennaio 2025

Durante l’intervento “Sinergia e cooperazione – la risposta dell’UE alle minacce informatiche globali” di **Luca Tagliaretti***, Executive Director, European Cybersecurity Competence Center (ECCC)* al [22° Forum ICT Security](https://www.ictsecuritymagazine.com/eventi/forumictsecurity2024) vengono presentate le attività del Centro Europeo per la Competenza sulla Cyber Security, illustrando le opportunità di finanziamento disponibili e il principale obiettivo del Centro nel prossimo futuro: ossia la creazione di una comunità di *stakeholder* italiana ed europea per il settore della sicurezza informatica.

## L’European Cybersecurity Competence Center (ECCC)

L’European Cybersecurity Competence Center – istituito dal Regolamento (UE) n. 887 del 2021 – è un volano per l’implementazione delle politiche europee sulla cybersecurity nonché per la ricerca, l’innovazione e le politiche industriali.

È nato con l’idea di sostenere la società comunitaria nell’implementazione dei regolamenti in materia, molti dei quali sono stati approvati negli anni passati ed entreranno in funzione gradualmente: alcuni sono già attivi mentre altri lo saranno nei prossimi mesi, con un impatto significativo su tutte le imprese. Pertanto è essenziale che, oltre a definire i regolamenti, sia anche possibile sostenere la loro implementazione.

L’European Cybersecurity Competence Center è stato concepito come Centro europeo e non come un semplice ufficio della Commissione (da cui, solo da poche settimane, è anche finanziariamente indipendente), perché è molto importante trattare il tema dei finanziamenti e della cybersecurity a livello europeo come una comunità e in uno spirito di squadra.

Il Centro opera all’interno dell’Università di Bucarest, al fine di creare una sinergia tra il mondo del lavoro e quello accademico.

Guarda il video completo dell’intervento:

### Tre obiettivi principali

Il regolamento istitutivo dell’European Cybersecurity Competence Center prevede numerose linee d’azione, finalizzate a tre obiettivi principali.

1. **Rafforzare la *leadership* e l’autonomia strategica dell’Unione Europea nel campo della sicurezza** **informatica**: ciò significa ad esempio attuare le direttive NIS e NIS2, il Cyber Solidarity Act e il Cyber Resilience Act, quindi tutta una serie di normative che aumentano la resilienza dello spazio digitale europeo.
2. **Sostenere la capacità tecnologica dell’Unione**: questo richiede di agevolare lo sviluppo di nuove risorse tecnologiche nonché di lavorare per innalzare la generale competenza delle società, principalmente tramite attività di ricerca (programma Horizon) e implementazione (programma DEP).
3. **Proiezione internazionale**: l’ultimo obiettivo tende ad aumentare la competitività dell’industria europea nel mercato globale, dando sostegno a start-up e piccole e medie imprese (PMI), al fine di promuovere lo sviluppo tecnologico in Europa.

## Azioni dell’European Cybersecurity Competence Center

Il Centro fa parte di un gruppo di agenzie europee denominate *“joint undertaking”* (JTs), create più o meno nello stesso periodo e focalizzate su altri aspetti relativi alle tecnologie emergenti, come *superc**omputer* e reti 5G/6G.

L’obiettivo di tali agenzie – da perseguire in cooperazione con l’industria – è permettere la crescita organica di tutti i settori tecnologici essenziali nel contesto dell’Unione.

### Tre leve d’azione principali

Per raggiungere questi obiettivi, il regolamento indica tre leve d’azione.

1. **Leva strategica**: insieme agli altri JTs e ai 27 Paesi membri, l’European Cybersecurity Competence Center ha la possibilità di stabilire l’agenda degli investimenti e delle priorità fino al 2027 per l’ambito della cybersecurity.
2. **Leva finanziaria**: per sostenere questi investimenti, il Centro è coinvolto nella gestione e nell’utilizzo dei fondi messi a disposizione dal bilancio europeo.
3. **Comunità**: al Centro è affidato anche il compito di rafforzare il coinvolgimento della società e dei potenziali beneficiari degli investimenti, ricevendo input e suggerimenti da imprese, start-up ed enti di ricerca.

## Piano di Lavoro e finanziamenti

Il nostro lavoro – e quello che l’ACN fa a livello nazionale – è quindi raccogliere stimoli dalle imprese e dai centri di ricerca per contribuire alla definizione della strategia comune europea in ambito di sicurezza informatica.

L’Agenda strategica è un documento pubblico, disponibile sul nostro sito e soggetto a revisione ogni due anni (nel 2025 valuteremo eventuali modifiche), che comprende 27 azioni e 8 priorità. Le azioni coprono vari settori, dalla creazione di competenze cyber alle reti 5G, fino alle tecnologie duali e agli usi dell’intelligenza artificiale.

A partire dall’Agenda, l’European Cybersecurity Competence Center e i Paesi membri creano i piani di lavoro annuali: attualmente siamo nella fase di definizione del piano per i prossimi tre anni, che identificherà le aree di investimento, i progetti da finan...