---
title: Cybersecurity, le storie più interessanti del 2022
url: https://www.ictsecuritymagazine.com/notizie/cybersecurity-le-storie-piu-interessanti-del-2022/
source: ICT Security Magazine
date: 2023-01-20
fetch_date: 2025-10-04T04:24:46.728118
---

# Cybersecurity, le storie più interessanti del 2022

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/Cybersecurity-Synopsys.jpg)

# Cybersecurity, le storie più interessanti del 2022

A cura di:[Taylor Armerding](#molongui-disabled-link)  Ore 19 Gennaio 202319 Gennaio 2023

In questo periodo dell’anno gli esperti di cyber security consultano la sfera di cristallo cercando di anticipare le tendenze 2023, il che è molto utile ma ancora più importante è analizzare ciò che è successo durante l’anno appena conclusosi al fine di realizzare delle previsioni corrette e soprattutto imparare dagli errori commessi.

### Cyber-crime e vulnerabilità non possono più essere ignorati

L’elevato numero di eventi catastrofici nel mondo della sicurezza informatica sono segnali d’allarme che impongono di fare maggiore attenzione. Cyber attacchi come [**Stuxnet**](https://www.wired.com/2014/11/countdown-to-zero-day-stuxnet/), che ha distrutto una parte significativa degli impianti nucleari iraniani nel 2010; [**Industroyer**](https://www.welivesecurity.com/2016/01/04/blackenergy-trojan-strikes-again-attacks-ukrainian-electric-power-industry/), che nel 2016 ha causato l’interruzione di parte della rete energetica ucraina; l’attacco ransomware del 2021 al [**Colonial Pipeline**](https://www.politico.com/news/2021/05/08/colonial-pipeline-cyber-attack-485984) che ha portato al blocco di parte dell’approvvigionamento di carburante diretto alla costa orientale degli Stati Uniti; e la scoperta, un anno fa, del gruppo di vulnerabilità **Log4Shell** nella libreria di log open source [Log4j](https://www.synopsys.com/blogs/software-security/mitigating-impact-of-log4j-log4shell/?cmp=pr-sig&utm_medium=referral) della [Apache Software Foundation](https://www.apache.org/) (ASF), sono da monito e servono a porre l’attenzione sull’importanza della corretta implementazione e mantenimento dell’infrastruttura IT.

Eppure, ogni volta, finita la tempesta di titoli sui giornali e placatosi il panico generale, si tende a tralasciare la problematica della cyber insicurezza.

Anche se molto a rilento, questa forma di indolenza si accinge finalmente a scomparire come si evince dalle parole di Michael White, technical director and principal architect del Synopsys Software Integrity Group “Penso che il richiamo all’attenzione, sotto forma di regole e norme, è ormai notevole… Le norme sulla sicurezza dei prodotti, sia in settori specifici come la sanità, l’automotive, l’energia, che in vasti territori come Regno Unito e Unione Europea, con l’avvento anche degli Stati Uniti, significano che non si possono più ignorare tali segnali d’allarme…Adesso qualcuno deve apporre la propria firma attestando che l’organizzazione ha seguito tutte le “raccomandazioni” e le conseguenze per il mancato rispetto del regolamento sono molto chiare”.

### Attacchi ransomware ancora in aumento

Ormai, il ransomware suona come una vecchia notizia: secondo la [società di sicurezza CrowdStrike](https://www.crowdstrike.com/cybersecurity-101/ransomware/history-of-ransomware/), il primo attacco risale a ben 33 anni fa. In quel caso, le vittime hanno dovuto inviare a una casella postale panamense quello che oggi corrisponde alla misera somma di 189$, ma il ransomware continua a evolversi arrivando a diventare una piaga globale che [succhia ogni anno almeno 20 miliardi di dollari alle sue vittime](https://dataprot.net/statistics/ransomware-statistics/) e rendendosi, anno dopo anno, protagonista indiscusso delle principali notizie di cyber security, o di mancata sicurezza, da ormai più di un decennio.

L’analisi di [Statista](https://www.statista.com/statistics/494947/ransomware-attacks-per-year-worldwide/) evidenzia dei numeri allarmanti; entro la fine dell’anno ci saranno probabilmente **più di 472 milioni di attacchi ransomware**, significa circa **15 cyber attacchi al secondo**. Come tristemente dimostrato lo scorso anno, gli attacchi informatici possono causare caos e interruzioni di servizi indispensabili quando colpiscono infrastrutture critiche, creando il mal funzionamento e bloccando l’approvvigionamento di beni essenziali come cibo, carburante, trasporti, servizi pubblici, assistenza sanitaria, istruzione e così via.

Ciò che sorprende maggiormente è che i metodi per ridurre al minimo i rischi legati al ransomware sono da tempo conosciuti. Si sa, da sempre, che i motivi principali per cui questi attacchi hanno successo sono la mancanza di sicurezza del software e nei sistemi informatici, oltre alla scarsa capacità degli utenti/dipendenti di [riconoscere le tecniche di social engineering](https://www.synopsys.com/glossary/what-is-social-engineering.html?cmp=pr-sig&utm_medium=referral) che diventano di giorno in giorno sempre più sofisticate.

Rebecca Herold, CEO di Privacy & Security Brainiacs, ha evidenziato come troppe organizzazioni, invece di creare software più sicuri, utilizzare la crittografia end-to-end, creare procedure di backup e ripristino più efficaci e insegnare ai dipendenti come individuare i tentativi di phishing, decidano “o di correre il rischio, sperando di non essere presi di mira, o di acquistare un’assicurazione cyber presumendo, di solito erroneamente, che questa copra tutti i costi derivanti da un attacco ransomware… I criminali informatici adorano questo tipo di ingenuità”.

#...