---
title: Guerre di Rete - La Polonia, gli spyware, l'Europa
url: https://guerredirete.substack.com/p/guerre-di-rete-la-polonia-gli-spyware
source: Over Security - Cybersecurity news aggregator
date: 2024-05-13
fetch_date: 2025-10-06T17:15:25.176953
---

# Guerre di Rete - La Polonia, gli spyware, l'Europa

[![Guerre di Rete](https://substackcdn.com/image/fetch/$s_!JKxa!,w_80,h_80,c_fill,f_auto,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F9c3cbe9e-1c39-4535-99d8-940270e03588_1010x1010.png)](/)

# [Guerre di Rete](/)

IscrivitiAccedi

# Guerre di Rete - La Polonia, gli spyware, l'Europa

### Le startup europee di AI. Gestire i rischi dell’AI generativa.

[![Avatar di Carola Frediani](https://substackcdn.com/image/fetch/$s_!tOoV!,w_36,h_36,c_fill,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F9403bb00-3959-45dc-afb5-ac7994d708b8_750x741.jpeg)](https://substack.com/%40guerredirete)

[Carola Frediani](https://substack.com/%40guerredirete)

mag 12, 2024

13

Condividi

[![](https://substackcdn.com/image/fetch/$s_!vuwt!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F0999628c-71ba-4c16-8087-2c3a5cc9f507_1632x1012.png)](https://substackcdn.com/image/fetch/%24s_%21vuwt%21%2Cf_auto%2Cq_auto%3Agood%2Cfl_progressive%3Asteep/https%3A//substack-post-media.s3.amazonaws.com/public/images/0999628c-71ba-4c16-8087-2c3a5cc9f507_1632x1012.png)

(Screenshot dal video del sito <https://elections.europa.eu/en/>)

**Guerre di Rete - una newsletter di notizie cyber
di Carola Frediani
N.186 - 11 maggio 2024**

Iscriviti

*(Comunicazioni di servizio)
Specie per i nuovi, ricordo che questa newsletter (che oggi conta più di 13mila iscritti - ma molti più lettori, essendo pubblicata anche online) è gratuita e del tutto indipendente, non ha mai accettato sponsor o pubblicità, e viene fatta nel mio tempo libero. Se vi piace potete contribuire inoltrandola a possibili interessati, o promuovendola sui social. Molti lettori sono diventati sostenitori facendo una [donazione.](https://www.paypal.com/donate/?hosted_button_id=V8WAZ44NT942C)*

[Dona alla newsletter](https://www.paypal.com/donate/?hosted_button_id=V8WAZ44NT942C)

*In più, il progetto si è ingrandito con un sito indipendente e noprofit di informazione cyber, [GuerrediRete.it](https://www.guerredirete.it/). Qui spieghiamo il [progetto](https://www.guerredirete.it/il-progetto/). Qui [l’editoriale](https://www.guerredirete.it/perche-e-il-momento-di-fare-e-informare/) di lancio del sito
Qui una **[lista con link dei nostri progetti](https://linktr.ee/guerredirete)** per avere un colpo d’occhio di quello che facciamo.

→ **Nel 2024** **si è aggiunta [Digital Conflicts](https://conflicts.digital/), una newsletter bimensile in inglese,** che per ora sarà principalmente una trasposizione della newsletter italiana, con alcune aggiunte e modifiche pensate per un pubblico internazionale (e con particolare attenzione all’Europa).
[Qui leggete il primo numero.](https://conflicts.digital/p/the-baltic-gps-interference?r=ej8xd&utm_campaign=post&utm_medium=web&showWelcome=true&fbclid=IwAR0Zqh9tDnczLbK_qVI0iJBuscHAvaDxK15Kt6o43NjLKfHU65HKJYrmp3I)
[Qui per iscriversi.](https://conflicts.digital/).

[Qui invece potete scaricare gratis](https://www.guerredirete.it/generazione-ai-ecco-il-nostro-ebook/) **il primo ebook di Guerre di Rete** che si intitola **Generazione AI** ed è dedicato agli ultimi sviluppi dell’intelligenza artificiale (uscito a settembre).***In questo numero:
- La Polonia continua a indagare sull’abuso di Pegasus
- OpenAI rilascia un rilevatore di immagini AI (prodotte da DALL-E)
- Gestire i rischi dell’AI generativa**- **Intelligenza artificiale, quali sono le startup europee
- E altro**

**EUROPA/SPYWARE
La Polonia continua a indagare sull’abuso di Pegasus**

Avevano denunciato gli abusi dei superiori nella polizia militare e sono state messe sotto sorveglianza. In Polonia i procuratori che stanno indagando sull'uso dello spyware Pegasus nel Paese hanno chiamato a testimoniare le prime 31 persone che si ritiene siano state sorvegliate con questo software spia.

Il primo gruppo comprende due ex soldatesse della Polizia militare, Joanna Jałocha (sottotenente) e Karolina Marchlewska (caporale), [scrive](https://wiadomosci.onet.pl/kraj/zglosily-molestowanie-w-zandarmerii-wojskowej-byly-inwigilowane-pegasusem/dylyrsv?utm_source=t.co_viasg_wiadomosci&utm_medium=social&utm_campaign=leo_automatic&srcc=undefined&utm_v=2) la testata polacca Onet. Entrambe sono state convocate come testimoni presso l'ufficio del pubblico ministero, in un procedimento per abuso di potere da parte di funzionari pubblici nell'utilizzo di Pegasus.

“Le nostre vite e la nostra salute sono state distrutte. Per sette anni, Joanna e io siamo state prese di mira, molestate, calunniate, private della possibilità di servire nell'esercito, che era la nostra passione. E oggi scopriamo che eravamo sotto sorveglianza tramite il software Pegasus. Devono spiegare perché, e i responsabili devono essere puniti", ha affermato Karolina Marchlewska.

Il nuovo governo del Primo Ministro Donald Tusk, insediatosi a dicembre, si è impegnato ad andare a fondo sui presunti abusi di Pegasus. Per cui a febbraio è stata istituita una speciale commissione parlamentare per indagare sull'uso del software spia. Il mese successivo, la commissione ha chiamato come primo testimone il presidente del PiS Jarosław Kaczyński, partito al governo durante i presunti abusi.
Invece tra le prime 31 presunte vittime sorvegliate da Pegasus c'è anche Krzysztof Brejza, un politico del partito Piattaforma Civica (PO) di Tusk che era stato preso di mira mentre era il responsabile della campagna elettorale di PO nel 2019, quando era la principale opposizione all'allora governo PiS, [scrive](https://notesfrompoland.com/2024/04/16/almost-600-people-targeted-with-pegasus-spyware-under-former-polish-government/) Notes from Poland.

Sono quasi 600 le persone in Polonia che sarebbero state sottoposte a sorveglianza con Pegasus tra il 2017 e il 2022 sotto il precedente partito di governo (PiS), ha [affermato](https://apnews.com/article/poland-spyware-pegasus-nso-group-israel-413bb3cb27daac011d52b524c6d16160) il ministro della Giustizia dell'attuale governo. Mentre il ministro responsabile dei servizi di sicurezza ha aggiunto che, sebbene siano stati sorvegliati molti obiettivi legittimi, ci sono stati “troppi casi” in cui Pegasus è stato utilizzato contro figure semplicemente “scomode” per il precedente governo.

Secondo il quotidiano polacco Gazeta Wyborcza, il software spia è stato acquisito dall'Ufficio centrale anticorruzione della Polonia (CBA) nell'autunno del 2017.

Il CBA - secondo lo stesso quotidiano e la [tv polacca TVP](https://tvpworld.com/77382180/pegasus-case-in-polandwhat-you-need-to-know) - “avrebbe acquistato il software spia per 33,4 milioni di zloty (7,84 milioni di euro) dalla società polacca Matic, che a sua volta lo avrebbe comprato dal gruppo israeliano NSO per 25 milioni di zloty (5,86 milioni di euro). Matic aveva una licenza del Ministero dell'Interno per i servizi informatici e il commercio di armi”.

Secondo [un’inchiesta](https://apnews.com/article/technology-business-middle-east-elections-europe-c16b2b811e482db8fbc0bbc37c00c5ab) di AP del dicembre 2021 (che riprende le ricerche di Citizen Lab), poco prima delle elezioni del Parlamento europeo e del Parlamento polacco del 2019, il CBA avrebbe utilizzato Pegasus per spiare 33 volte il telefono del senatore Krzysztof Brejza, che all'epoca ricopriva un ruolo preminente nello staff elettorale dell’opposizione.

Le elezioni europee si avvicinano e si capisce perché il tema dell’uso di spyware in Europa (cui Guerre di Rete ha dedicato vari [articoli](https://www.guerredirete.it/come-leuropa-non-sta-reagendo-allabuso-di-spyware/) e [newsletter](https://guerredirete.substack.com/p/guerre-di-rete-come-e-emerso-il-predatorgate)) stia tornando particolarmente caldo.

**Le restrizioni Usa su alcune persone coinvolte nella vendita/sviluppo di spyware commerciali**

Nel frattempo il Dipartimento di Stato Usa, “nell'amb...