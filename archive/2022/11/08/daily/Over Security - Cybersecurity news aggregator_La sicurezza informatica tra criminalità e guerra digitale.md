---
title: La sicurezza informatica tra criminalità e guerra digitale
url: https://www.securityinfo.it/2022/11/07/la-sicurezza-informatica-tra-criminalita-e-guerra-digitale/?utm_source=rss&utm_medium=rss&utm_campaign=la-sicurezza-informatica-tra-criminalita-e-guerra-digitale
source: Over Security - Cybersecurity news aggregator
date: 2022-11-08
fetch_date: 2025-10-03T21:57:51.034721
---

# La sicurezza informatica tra criminalità e guerra digitale

Aggiornamenti recenti Ottobre 1st, 2025 2:22 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Il 60% dei firewall non supera i controlli di conformità: la ricerca di FireMon](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)
* [CERT-AGID 20–26 settembre: phishing, malware e PEC compromesse](https://www.securityinfo.it/2025/09/29/cert-agid-20-26-settembre-phishing-malware-e-pec-compromesse/)
* [Nuova variante del malware XCSSET prende di mira gli sviluppatori Xcode su macOS](https://www.securityinfo.it/2025/09/26/nuova-variante-del-malware-xcsset-prende-di-mira-gli-sviluppatori-xcode-su-macos/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## La sicurezza informatica tra criminalità e guerra digitale

Nov 07, 2022  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Scenario](https://www.securityinfo.it/category/news/scenario-news/)
 [0](https://www.securityinfo.it/2022/11/07/la-sicurezza-informatica-tra-criminalita-e-guerra-digitale/#respond)

---

È disponibile l’edizione 2022 del [Microsoft Digital Defense Report](Microsoft%20Digital%20Defense%20Report), un’analisi come di consueto molto ricca e approfondita sull’**andamento delle minacce digitali**.

La particolare posizione dell’azienda, presente su miliardi di computer in tutto il mondo, le consente di raccogliere **un’enorme mole di dati**: nel corso dell’anno ha analizzato oltre 43.000 miliardi di segnali, processati utilizzando strumenti evoluti di data analytics e algoritmi basati sull’intelligenza artificiale.

Il dato che balza immediatamente all’occhio è la crescita molto rilevante degli attacchi **nation-state**, portati da gruppi e strutture che lavorano su mandato di un governo: nel corso dell’ultimo anno sono infatti raddoppiati, passando dal 20% al 40% delle rilevazioni complessive.

Le motivazioni sono di natura eminentemente geopolitica; l’invasione dell’Ucraina da parte della Federazione Russa ha portato alla crescita degli **attacchi verso i Paesi Nato**, che sono stati l’obbiettivo della grandissima maggioranza degli attacchi provenienti da quell’area (90%).

![](https://www.securityinfo.it/wp-content/uploads/2022/11/Microsoft-Digital-Defense-Report-2022-43.png)

Fonte: Microsoft Digital Defense Report 2022

Ma la guerra in Ucraina non è l’unico fattore scatenante: anche la perdurante tensione tra **Iran** e Israele, se possibile ulteriormente acuita dopo l’avvicendamento al vertice della leadership iraniana, lo spionaggio industriale condotto dalla **Corea del Nord**, specialmente nei settore aerospaziale e della ricerca scientifica e il tentativo della **Cina** di allargare la sua influenza nel Sudest asiatico hanno inciso sul panorama degli attacchi rilevati da Microsoft.

Interessante è anche la distribuzione delle vittime: oltre all’Information Technology, infatti, molto appetibili sono risultati anche **il settore dell’educazione e le organizzazioni non governative**.

A margine dell’incontro di presentazione del report, Tom Burt (Corporate Vice President, Customer Security & Trust) ha risposto ad alcune domande della stampa; una delle più interessanti riguarda l’inattesa **resistenza dell’infrastruttura informatica ucraina** agli attacchi portati nei suoi confronti.

![](https://www.securityinfo.it/wp-content/uploads/2022/11/lUEsV1qx_400x400-transformed.jpeg)

Tom Burt, Corporate Vice President, Customer Security & Trust di Microsoft

Il dirigente ha sottolineato come Microsoft, insieme ad altre grandi aziende occidentali, ha fornito un supporto immediato all’Ucraina offrendo accesso alla sua **infrastruttura cloud** e tutte le competenze necessarie per mettere al sicuro, o per lo meno spostare in un ambiente più robusto, gran parte dell’infrastruttura digitale più sensibile.

Il governo di Kiev è stato molto **rapido a intuire il pericolo** e modificare le policy preesistenti: una legge che impediva lo spostamento dell’infrastruttura fuori dai confini del Paese è stata modificata nelle prime settimane di guerra.

## Minare il consenso

L’analisi di Microsoft ha evidenziato un altro aspetto in grande espansione: l’utilizzo di **tattiche di disinformazione** per minare la fiducia dell’opinione pubblica ed estendere la propria influenza globale. Anche in questo settore grande protagonista è stata la Russia, ma anche altri attori statali hanno lavorato per perseguire i propri obbiettivi tattici e strategici.

Le operazioni di **cyber influence** sono risultate sempre più sofisticate e hanno coinvolto molti attori in più fasi per ottenere il massimo effetto; il report di Microsoft dedica [un’intera sezione](https://www.microsoft.com/en-us/security/business/microsoft-digital-defense-report-2022-cyber-influence-operations) a questa tipologia di attacchi, che i ricercatori hanno imparato a riconoscere e a interpretare molto meglio che in passato.

## La criminalità non arretra

Anche le campagne di cybercrime tradizionali continuano nella loro inesorabile crescita; soltanto lo scorso anno Microsoft ha bloccato oltre 70 miliardi tentativi di **furti d’identità** e dati personali; sono oltre 530.000 gli Url unici dedicati ad attacchi di phishing bloccati dall’unità Digital Crimes dell’azienda.

Un altro [capitolo di approfondimento](https://www.microsoft.com/en-us/security/business/microsoft-digital-defense-report-2022-devices-and-infrastructure#viewactionableinsights4) del report è dedicato alle **infrastrutture**; Michal Braverman-Blumenstyk, Corporate Vice President, Chief Technology Officer, Cloud and AI Security, ha dichiarato: “La velocità con cui le industrie di tutto il mondo stanno adottando dispositivi connessi a Internet ha come conseguenza che la superficie di attacco del mondo digitale sta aumentando in modo esponenziale”.

Gli attacchi alla supply chain sono un rischio sempre più reale e gli esempi in questo senso si stanno moltiplicando; secondo Microsoft è essenziale che ogni azienda spinga per migliorare la sicurezza dei dispositivi IoT/OT richiedendo l’adozione di best practice sicure per il **ciclo di vita dello sviluppo** da parte di tutti i fornitori.

Condividi l'articolo

* [Tweet](https://twitter.com/share)

---

* [analisi](https://www.securityinfo.it/tag/analisi/), [cyber influence](https://www.securityinfo.it/tag/cyber-influence/), [cyberwar](https://www.securityinfo.it/tag/cyberwar/), [Digital Defens...