---
title: Cosa si sa dell'inchiesta della procura di Milano sull'associazione a delinquere per il furto di dati - Il Post
url: https://www.ilpost.it/2024/10/27/inchiesta-furto-di-dati/
source: Over Security - Cybersecurity news aggregator
date: 2024-10-28
fetch_date: 2025-10-06T18:50:34.689630
---

# Cosa si sa dell'inchiesta della procura di Milano sull'associazione a delinquere per il furto di dati - Il Post

[Newsletter](/newsletter/)[Podcast](/podcasts/)

[Shop](https://abbonati.ilpost.it/negozio/)[Regala](https://abbonati.ilpost.it/regala-il-post/)

[Abbonati](https://abbonati.ilpost.it)

* [Home](https://www.ilpost.it)
  + [Italia](https://www.ilpost.it/italia/)
  + [Mondo](https://www.ilpost.it/mondo/)
  + [Politica](https://www.ilpost.it/politica/)
  + [Tecnologia](https://www.ilpost.it/tecnologia/)
  + [Internet](https://www.ilpost.it/internet/)
  + [Scienza](https://www.ilpost.it/scienza/)
  + [Cultura](https://www.ilpost.it/cultura/)
  + [Economia](https://www.ilpost.it/economia/)
  + [Sport](https://www.ilpost.it/sport/)
  + [Moda](https://www.ilpost.it/moda/)
  + [Libri](https://www.ilpost.it/libri/)
  + [Consumismi](https://www.ilpost.it/consumismi/)
  + [Storie/Idee](https://www.ilpost.it/storie-idee/)
  + [Ok Boomer!](https://www.ilpost.it/ok-boomer/)
  + [Media](https://www.ilpost.it/media/)
  + [Europa](https://www.ilpost.it/europa/)
  + [Altrecose](https://www.ilpost.it/altrecose/)
* [Podcast](https://www.ilpost.it/podcasts/)
* [Newsletter](https://www.ilpost.it/newsletter)
* [I miei preferiti](https://www.ilpost.it/preferiti/)
* [Shop](https://www.ilpost.it/negozio/)
* [Calendario](https://www.ilpost.it/calendario/)
* Area Personale
  + Entra

* [Italia](/italia/)
* Domenica 27 ottobre 2024

# Cosa si sa dell’inchiesta della procura di Milano sull’associazione a delinquere per il furto di dati

## Decine di persone e diverse aziende avrebbero spiato anche imprenditori e politici noti, fino al ministero dell'Interno

Condividi

* Condividi
* Facebook
* X (Twitter)
* Email
* [Whatsapp](https://wa.me/?text=Cosa%20si%20sa%20dell%E2%80%99inchiesta%20della%20procura%20di%20Milano%20sull%E2%80%99associazione%20a%20delinquere%20per%20il%20furto%20di%20dati - https://www.ilpost.it/2024/10/27/inchiesta-furto-di-dati/)
* [Regala il Post](https://abbonati.ilpost.it/regala-il-post/?utm_source=ilpost&utm_medium=articolo&utm_campaign=share)

![Il procuratore nazionale antimafia Giovanni Melillo, a sinistra, e il procuratore di Milano Marcello Viola, a destra, durante la conferenza stampa sull'inchiesta, il 26 ottobre 2024 alla procura di Milano (Stefano Porta/LaPresse)](https://www.ilpost.it/wp-content/uploads/2024/10/27/1730030429-banche-dati.jpg)

Il procuratore nazionale antimafia Giovanni Melillo, a sinistra, e il procuratore di Milano Marcello Viola, a destra, durante la conferenza stampa sull'inchiesta, il 26 ottobre 2024 alla procura di Milano (Stefano Porta/LaPresse)

Caricamento player

Sabato la procura di Milano ha reso noti alcuni dettagli di [una grossa inchiesta](https://www.ilpost.it/2024/10/26/inchiesta-procura-milano-furto-banche-dati/?homepagePosition=8) su un sistema portato avanti da un gruppo di persone e aziende per accedere illegalmente alle banche dati dello Stato per avere informazioni di vario tipo su personaggi in vista, del mondo delle imprese e della finanza soprattutto, ma anche della politica. Lo scopo era quello di venderle, per spionaggio industriale e personale. Quattro persone sono state messe agli arresti domiciliari.

Se ne sta discutendo molto per le grosse implicazioni che potrebbe aver avuto nei settori interessati, per l’inquietante scenario che emerge sulla mancanza di sicurezza in alcune delle più importanti banche dati italiane, ma anche perché sono coinvolte persone molto conosciute, sia tra chi è stato spiato sia tra chi ha richiesto e comprato le informazioni. Nei documenti dell’indagine il pubblico ministero Francesco De Tommasi [ha parlato](https://www.ansa.it/sito/notizie/cronaca/2024/10/27/arrestato-ho-800mila-dati-riservati-in-hard-disk_8114f7fe-b802-4687-aa77-fc874004abac.html) di «creazione di vere e proprie banche dati parallele vietate», e ha definito i soggetti indagati come «pericolosissimi» perché «con la circolazione indiscriminata di notizie, informazioni sensibili, riservate e segrete, sono in grado di “tenere in pugno” cittadini e istituzioni».

L’inchiesta – coordinata dalla procura di Milano, con il coinvolgimento anche della Direzione distrettuale antimafia – gira intorno ad alcune società che avrebbero guadagnato vendendo rapporti dettagliati su persone sorvegliate, stilati accedendo illegalmente alle più importanti banche dati dello Stato – come quelle sui precedenti penali, sulle dichiarazioni dei redditi, sulle informazioni sanitarie e previdenziali – e ai tabulati telefonici, alla localizzazioni degli smartphone e ad altri dati personali sui dispositivi.

L’ipotesi di reato principale è l’associazione a delinquere finalizzata all’accesso abusivo a sistemi informatici: nell’inchiesta ci sono almeno sei società coinvolte e oltre 60 persone indagate a vario titolo, tra chi coordinava e portava avanti operativamente il sistema e chi ne aveva richiesto i servizi. Le società, attualmente sotto sequestro, sono la Mercury Advisor, la Develop and Go, e la Equalize, più altre che svolgevano servizi specifici, come le intercettazioni e l’hackeraggio dei dispositivi, tra cui la Skp, la Neis Agency e la Safe Harbour.

La Equalize è quella più esposta, per il ruolo apicale che secondo la procura avrebbe avuto nel coordinare il sistema e per la notorietà dei proprietari: è una società di investigazione con sede a Milano, posseduta al 95 per cento da Enrico Pazzali, presidente della Fondazione Fiera Milano, e al 5 per cento da Carmine Gallo, ex poliziotto conosciuto nell’area di Milano per aver preso parte in passato a inchieste importanti.

Sempre secondo la procura, Gallo, indagato e ora agli arresti domiciliari, avrebbe avuto un ruolo di primo piano per tutto quello che riguardava l’accesso alle banche dati dello Stato tramite il coinvolgimento di membri delle forze dell’ordine attualmente in servizio. Questi avrebbero recuperato e passato le informazioni che trovavano nei più importanti database pubblici: lo SDI, il cosiddetto Sistema Di Indagine a cui accedono le forze dell’ordine per controllare le segnalazioni sulle persone, le indagini e i loro precedenti penali; gli archivi dell’INPS, dove sono custodite le informazioni su contributi e redditi; quelli di Serpico, un sistema informatico di raccolta ed elaborazione dei dati dell’Agenzia delle Entrate per incrociare possibili casi di evasione, e che custodisce le dichiarazioni dei redditi; l’ANPR, l’Anagrafe Nazionale della Popolazione Residente; e il SIVA, il Sistema Informativo Valutario della Guardia di Finanza per le segnalazioni di operazioni finanziarie sospette.

La Equalize avrebbe avuto però anche sistemi diretti di accesso ai dati riservati. Da una parte tramite hackeraggio dei dispositivi – come pc e smartphone delle persone spiate, di cui sarebbe sostanzialmente entrata in controllo – e dall’altra attraverso un sistema informatico che ha chiamato “Beyond”, con cui riusciva ad accedere direttamente ad alcune banche dati dello Stato, senza dunque l’aiuto di funzionari conniventi, e ad aggregare poi le informazioni risultanti in una sorta di database parallelo.

Secondo quanto scrive il *[Corriere della Sera](https://milano.corriere.it/notizie/cronaca/24_ottobre_27/hacker-banca-dati-mattarella-daf894df-8a33-4a03-869d-423cd66f6xlk.shtml),* dalle intercettazioni a Samuele Calamucci – persona coinvolta nel sistema, indagata e agli arresti domiciliari – si capisce che il sistema sarebbe arrivato direttamente ai database del ministero dell’Interno tramite un doppio canale: un “RAT”, un *Remote Access Trojan*, una sorta di virus inserito nei suoi sistemi, e l’aiuto contestuale di alcuni informatici coinvolti nella manutenzione dei sistemi del ministero stesso, che davano informazioni su come adattare il sistema di hackeraggio ai cambiamenti della struttura informatica ministeriale. Calamucci avrebbe anche fatto intendere di essere riuscito a intercettare una mail della casella di posta del presidente della Repubblica Sergio Mattarella.

Il coinvolgimento di Pazzali, indagato ma al momento non sottoposto a misure cautelari, è invece meno ...