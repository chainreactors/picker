---
title: Weekly Threats N. 8 2023
url: https://www.ts-way.com/it/weekly-threats/2023/02/24/weekly-threats-n-8-2023/
source: Over Security - Cybersecurity news aggregator
date: 2023-02-25
fetch_date: 2025-10-04T08:05:35.980461
---

# Weekly Threats N. 8 2023

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 8 2023

24 Febbraio 2023

Condividi

![](https://www.ts-way.com/wp-content/uploads/Hanagami_Danjo_no_jo_Arakage_fighting_a_giant_salamander_estratto-2-1400x873.jpg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi**:

* NoName057(16): rivendicate offensive anche contro portali italiani
* Lorec53: attaccati i siti di diverse organizzazioni statali ucraine
* APT: nuovi cluster e nuove minacce dall’Asia

Questa settimana nuove offensive di **matrice hacktivista filorussa** hanno preso di mira anche l’Italia. In particolare, **NoName057(16**) ha rivendicato sul proprio canale Telegram attacchi contro portali del Ministero della Difesa, del Ministero dell’Interno, del Ministero degli Affari Esteri, dell’Esercito Italiano e dell’Arma dei Carabinieri, oltre a siti di BPER Banca e alla pagina del Gruppo A2A. Inoltre, tra i target colpiti dal collettivo compaiono pagine francesi, tedesche, ucraine, svedesi, giapponesi, estone, austriache, danesi e lettoni. Dal canto loro, anche **Anonymous** **Russia** e **KillNet** hanno continuato con operazioni DDoS. Il primo ha concentrato la propria attenzione contro aeroporti polacchi, tedeschi e ucraini, mentre il secondo ha bersagliato un portale dello United States Army Intelligence and Security Command americano e siti governativi polacchi.

Per quanto riguarda il **fronte ucraino**, in data 23 febbraio 2023 il Computer Emergency Response Team di Kiev ha rilevato un attacco rivolto contro i siti web di diverse organizzazioni statali, attribuito al russo **Lorec53**. Nello specifico, su uno dei portali violati è stata identificata una webshell che, stando alle indagini effettuate, risulta creata nel dicembre 2021 e utilizzata dall’avversario per distribuire backdoor custom chiamate **CredPump**, **HoaxPen** e **HoaxApe**.

Restando nel **panorama** prettamente **state-sponsored**, l’ENISA e il CERT-EU hanno rilasciato un advisory congiunto per mettere in guardia sulle attività malevole di specifici avversari finanziati dal Governo di Pechino e rivolte contro organizzazioni dell’Unione Europea. Nello specifico, i due Enti europei hanno fornito una panoramica delle TTP e delle operazioni recentemente osservate dei gruppi cinesi **Emissary Panda, APT31, GALLIUM, Mirage** e **Mustang Panda**.
Inoltre, sempre dal quadrante asiatico, sono emerse nuove minacce. Un cluster denominato **Clasiopa** è stato visto colpire un istituto di ricerca attivo nel settore dei materiali localizzato in Asia con un toolset esclusivo che include un RAT custom chiamato **Atharvan**; mentre un gruppo precedentemente non documentato chiamato **Hydrochasma** ha preso di mira compagnie di navigazione e laboratori medici con sede in Asia nell’ambito di una presunta campagna di spionaggio. In aggiunta, un avversario identificato come **Earth** **Yako** – che si ritiene possa essere collegato a gruppi state-sponsored esistenti – sembra aver condotto diversi attacchi contro ricercatori del mondo accademico e think tank in Giappone dal 2021 al gennaio 2023.
Infine, passando per il sud del continente, sono state tracciate due campagne di spear phishing. La prima è stata effettuata tra giugno e novembre 2021 dal gruppo di matrice indiana **Sidewinder**, il quale ha tentato di colpire 61 organizzazioni governative, militari, di Polizia e di altri settori in Afghanistan, Bhutan, Myanmar, Nepal e Sri Lanka. La seconda, invece, attribuibile al pakistano **Barmanou** ha veicolato una versione aggiornata della backdoor **ReverseRAT** contro enti governativi indiani.

[post\_tags]

---

[Anonymous Russia](https://www.ts-way.com/it/risorse/tag/anonymous-russia/)
[APT31](https://www.ts-way.com/it/risorse/tag/apt31/)
[Atharvan](https://www.ts-way.com/it/risorse/tag/atharvan/)
[Barmanou](https://www.ts-way.com/it/risorse/tag/barmanou-it/)
[Clasiopa](https://www.ts-way.com/it/risorse/tag/clasiopa/)
[CredPump](https://www.ts-way.com/it/risorse/tag/credpump/)
[Earth Yako](https://www.ts-way.com/it/risorse/tag/earth-yako/)
[Emissary panda](https://www.ts-way.com/it/risorse/tag/emissary-panda/)
[Gallium](https://www.ts-way.com/it/risorse/tag/gallium/)
[HoaxApe](https://www.ts-way.com/it/risorse/tag/hoaxape/)
[HoaxPen](https://www.ts-way.com/it/risorse/tag/hoaxpen/)
[Hydrochasma](https://www.ts-way.com/it/risorse/tag/hydrochasma/)
[KillNet](https://www.ts-way.com/it/risorse/tag/killnet/)
[Lorec53](https://www.ts-way.com/it/risorse/tag/lorec53/)
[Mirage](https://www.ts-way.com/it/risorse/tag/mirage/)
[Mustang Panda](https://www.ts-way.com/it/risorse/tag/mustang-panda/)
[NoName057(16)](https://www.ts-way.com/it/risorse/tag/noname05716/)
[ReverseRAT](https://www.ts-way.com/it/risorse/tag/reverserat/)
[Sidewinder](https://www.ts-way.com/it/risorse/tag/sidewinder/)

### **Contenuti correlati**

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg)

![spionaggio cina TS-Way cover](https://www.ts-way.com/wp-content/uploads/Image-2-385x240.jpg) 01 September 2025

### [Attacchi a target italiani, operazioni cinesi di spionaggio globale, notificati nuovi data breach](https://www.ts-way.com/it/risorse/2025/09/01/attacchi-a-target-italiani-operazioni-cinesi-di-spionaggio-globale-notificati-nuovi-data-breach/)

![0-day SharePoint TS-Way cover](https://www.ts-way.com/wp-content/uploads/weekly11122233-2-385x240.jpg) 04 August 2025

### [Nuovi dettagli sulle 0-day di Microsoft SharePoint, aziende italiane nel mirino ransomware, novità su APT cinesi e russi](https://www.ts-way.com/it/risorse/2025/08/04/nuovi-dettagli-sulle-0-day-di-microsoft-sharepoint-aziende-italiane-nel-mirino-ransomware-novita-su-apt-cinesi-e-russi/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.