---
title: BEC e CEO fraud: cresce il rischio per le aziende
url: https://www.telsy.com/bec-e-ceo-fraud-cresce-il-rischio-per-le-aziende/
source: Over Security - Cybersecurity news aggregator
date: 2024-10-01
fetch_date: 2025-10-06T18:58:00.173215
---

# BEC e CEO fraud: cresce il rischio per le aziende

* Gruppo TIM

[![Telsy](https://www.telsy.com/wp-content/themes/telsy/images/Logo-Telsy-TIM-blu.png)](https://www.telsy.com/)

[Per fare una ricerca scrivi qualcosa e premi "invio"](/?s=)

Chiudi

* [Chi siamo](https://www.telsy.com/chi-siamo/)
* Soluzioni
  + [Vai a Soluzioni](https://www.telsy.com/soluzioni/)
  + [Cyber](https://www.telsy.com/soluzioni/cyber-ita/)
  + [Crypto](https://www.telsy.com/soluzioni/crypto-ita/)
  + [Quantum](https://www.telsy.com/soluzioni/quantum-ita/)
* [Innovazione](https://www.telsy.com/innovazione/)
* [Lavora con noi](https://www.telsy.com/lavora-con-noi/)
* [Blog](https://www.telsy.com/blog/)

* News in evidenza
  + [06 Ott

    Attacchi rivolti a target italiani, notificati nuovi data breach, vulnerabilità sfruttate ITW](https://www.telsy.com/attacchi-rivolti-a-target-italiani-notificati-nuovi-data-breach-vulnerabilita-sfruttate-itw/)
  + [29 Set

    Le nuove minacce cyber realizzate col supporto dell’AI](https://www.telsy.com/le-nuove-minacce-cyber-realizzate-col-supporto-dellai/)

[Attacchi rivolti a target italiani, notificati nuovi data breach, vulnerabilità sfruttate ITW](https://www.telsy.com/attacchi-rivolti-a-target-italiani-notificati-nuovi-data-breach-vulnerabilita-sfruttate-itw/)
[Le nuove minacce cyber realizzate col supporto dell’AI](https://www.telsy.com/le-nuove-minacce-cyber-realizzate-col-supporto-dellai/)
[Vedi tutte](https://www.telsy.com/blog/)

* [English](https://www.telsy.com/en/bec-and-ceo-fraud-a-growing-risk-for-companies/)
* [Italiano](https://www.telsy.com/bec-e-ceo-fraud-cresce-il-rischio-per-le-aziende/)

[Cybersecurity](https://www.telsy.com/categoria/cybersecurity/)

# BEC e CEO fraud: cresce il rischio per le aziende

30 Set 2024

Condividi

![Threat Discovery Telsy TS WAY Cyber Threat Intelligence](https://www.telsy.com/wp-content/uploads/2024/03/Threat-Discovery-Telsy-TS-WAY-Cyber-Threat-Intelligence.jpg)

**Threat Discovery** è uno spazio editoriale di [Telsy](https://www.telsy.com/) e [TS-WAY](https://www.ts-way.com/it/) dedicato all’approfondimento in ambito cyber threat intelligence a livello globale.

Le informazioni riportate sono l’esito del lavoro di raccolta e analisi svolto dagli specialisti di TS-WAY per la piattaforma [TS-Intelligence](https://www.ts-way.com/it/threat-intelligence/).

In questo articolo ricostruiamo le dinamiche di due sofisticate frodi che impattano ogni settore del business a tutti i livelli: Business Email Compromise (BEC) e CEO fraud.

L’analisi dei trend, l’ammontare delle perdite finanziarie e il sempre più diffuso sfruttamento dell’intelligenza artificiale e dei deep fake da parte dei criminali suggeriscono di non sottovalutare il potenziale di queste minacce e giustificano la necessità per le compagnie e i dipendenti di porre in atto tutte le best practices del caso.

## BEC e CEO fraud: analogie e differenze

[BEC](https://www.ts-way.com/it/risorse/2024/01/10/business-email-compromise/) e CEO fraud mirano, con diverse strategie, a ingannare impiegati di settori critici per indurli ad autorizzare ingenti pagamenti o a rivelare informazioni sensibili.

La frode BEC si basa su messaggi di posta elettronica fraudolenti o compromessi che l’attaccante invia ad uno specifico impiegato all’interno dell’azienda, fingendo di essere un interlocutore già noto o degno di fiducia. L’individuazione del target e la seguente interazione si basano su attività di [Social Engineering](https://www.telsy.com/ingegneria-sociale/) mirate a minimizzare i livelli di difesa. Negli attacchi più recenti è stato rilevato l’uso di modelli di intelligenza artificiale generativa (LLM) per la redazione di e-mail quanto più possibile verosimili. Una volta instaurato un contatto solido, oppure determinando reazioni emotive dovute a fretta o paura, il criminale proverà a indurre l’impiegato ad autorizzare bonifici o a rivelare segreti aziendali o altri dati.

Nella frode del CEO l’attaccante si finge un alto dirigente di una compagnia e contatta uno dei dipendenti con l’obiettivo di fargli effettuare pagamenti non preventivati o di indurlo a rivelare informazioni riservate. Il contatto può avvenire nei modi più disparati: attraverso e-mail o messaggi inviati da un account che spoofa quello legittimo del manager, oppure sfruttando l’intelligenza artificiale per imitare la voce e l’aspetto del dirigente nel corso di chiamate vocali o videoconferenze.

I pagamenti e i bonifici vengono trasferiti su conti controllati dagli attaccanti o gestiti da money mule, i quali avviano più o meno sofisticati schemi di riciclaggio finanziario.

## BEC: i numeri divulgati dall’FBI

In un Public Service Announcement dello scorso 11 settembre, l’FBI ha fornito aggiornamenti sui dati relativi alle denunce di frodi BEC presentate all’IC3 (Internet Crime Complaint Center).

![BEC & CEO Fraud Telsy TS WAY](https://www.telsy.com/wp-content/uploads/BEC-CEO-Fraud-Telsy-TS-WAY.png)

*Le campagne BEC continuano a prendere di mira piccole attività commerciali locali, grandi aziende e transazioni private, evolvendo al contempo le tecniche per accedere a tali conti aziendali o personali.*

*Tra dicembre 2022 e dicembre 2023, si è registrato un aumento del 9% nelle perdite finanziarie globali denunciate. Nel 2023, l’IC3 ha registrato una crescita nelle segnalazioni BEC in cui i fondi sono stati inviati direttamente a un istituto finanziario che ospitava conti di custodia detenuti da elaboratori di pagamenti di terze parti, o elaboratori di pagamenti peer-to-peer, ed exchange di criptovalute, che hanno contribuito direttamente all’aumento delle perdite globali esposte.*

*I dati IC3 mostrano che la frode BEC è stata segnalata in tutti gli USA e in altri 186 paesi, con oltre 140 paesi che hanno ricevuto i trasferimenti fraudolenti. Sulla base dei dati finanziari segnalati all’IC3 per il 2023, le banche internazionali situate nel Regno Unito e a Hong Kong hanno spesso agito da passaggio intermedio per i fondi, seguite da Cina, Messico ed Emirati Arabi Uniti.*

## Recenti casi di BEC e CEO fraud

Per avere un’idea immediata della dimensione del rischio causato da questi schemi fraudolenti, basterà scorrere una breve e parziale rassegna di recenti attacchi. Sarà utile considerare, non solo quelli andati tristemente a buon fine, ma anche il modo in cui alcuni di essi sono stati sventati.

Un dipendente della filiale di Hong Kong di una multinazionale britannica è stato coinvolto in una sofisticata frode BEC basata sull’intelligenza artificiale. L’uomo ha ricevuto via e-mail la richiesta di effettuare un trasferimento segreto di fondi che, sebbene sembrasse provenire dal CFO britannico, lo ha comunque insospettito. Per fugare i suoi dubbi, gli attaccanti lo hanno invitato ad una videoconferenza con il CFO stesso e altri dipendenti. Alla riunione hanno partecipato profili deepfake di quelle persone, attraverso i quali gli attaccanti hanno convinto l’uomo ad effettuare il trasferimento di oltre 25 milioni di dollari.

La società LastPass, che distribuisce un programma gratuito per la gestione delle password web, ha rivelato di essere stata coinvolta in un tentativo di CEO fraud. Gli avversari sono entrati in comunicazione con uno dei dipendenti su WhatsApp, fingendosi l’amministratore delegato, Karim Toubba. Per guadagnarsi la fiducia del target, avrebbero effettuato chiamate, inviato messaggi di testo e almeno un vocale basato su un audio deepfake. Le richieste, trasmesse fuori dai canali istituzionali e caratterizzate da elementi tipici delle tecniche di Social Engineering, come l’urgenza forzata, sono state prontamente segnalate al team di sicurezza interno.

Un dirigente della compagnia automobilistica Ferrari sarebbe stato oggetto di un tentativo di CEO fraud basato sull’intelligenza artificiale. L’uomo avrebbe ricevuto messaggi testuali e, in seguito, una chiamata vocale da un numero il cui profilo mostrava la foto del suo amministratore delegato, Benedetto Vigna. L’attaccante, che aveva usato l’AI per rendere l...