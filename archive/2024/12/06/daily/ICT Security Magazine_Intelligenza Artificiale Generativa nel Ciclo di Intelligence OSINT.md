---
title: Intelligenza Artificiale Generativa nel Ciclo di Intelligence OSINT
url: https://www.ictsecuritymagazine.com/articoli/intelligenza-artificiale-generativa-nel-ciclo-di-intelligence-osint/
source: ICT Security Magazine
date: 2024-12-06
fetch_date: 2025-10-06T19:41:57.176977
---

# Intelligenza Artificiale Generativa nel Ciclo di Intelligence OSINT

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Intelligenza Artificiale Generativa nel Ciclo di Intelligence OSINT - SANS](https://www.ictsecuritymagazine.com/wp-content/uploads/Dario-Beniamini-forum-ict-security-2024.jpg)

# Intelligenza Artificiale Generativa nel Ciclo di Intelligence OSINT

A cura di:[Dario Beniamini](#molongui-disabled-link)  Ore 5 Dicembre 202419 Dicembre 2024

L’intelligenza artificiale generativa ha assunto un ruolo cruciale nel ciclo dell’*Open Source Intelligence* (OSINT), rendendo fondamentali le scelte relative ai modelli da impiegare e alle loro modalità di utilizzo.

In quest’ottica Dario Beniamini – SANS Institute OSINT Instructor, Senior Solutions Consultant presso NUIX, nonché CEO e Co-Fondatore di Intellexia Srls – ha presentato al [22° Forum ICT Security](https://www.ictsecuritymagazine.com/eventi/forumictsecurity2024#programma) l’intervento intitolato *“NO PAIN NO GAIN – L’Intelligenza Artificiale nel Ciclo dell’Intelligence OSINT”*.

Partendo da alcune definizioni utili a chiarire i concetti di *intelligence* e *open source intelligence*, Beniamini ha definito il ciclo dell’OSINT come un processo strutturato volto alla raccolta e analisi di informazioni da fonti aperte, illustrando come l’intelligenza artificiale possa migliorarne significativamente l’efficienza.

Il relatore ha esposto il contributo che può dare l’AI nelle diverse fasi di questo ciclo, condividendo alcune considerazioni legali ed etiche relative all’uso dell’AI, tra cui il rispetto delle normative vigenti e la gestione dei *bias* nei modelli più diffusi come ChatGPT. Ha quindi sintetizzato le maggiori difficoltà (*“The Pain”*) associate alla scelta del modello di intelligenza artificiale da utilizzare, per arrivare ad illustrarne i potenziali benefici (*“No Pain, No Gain”*).

Guarda la video registrazione completa dell’intervento:

## **Categorie di Intelligence**

Beniamini ha esordito ricordando che l’*intelligence* rappresenta, essenzialmente, un processo volto a trasformare dati grezzi in informazioni operative.

![intelligenza artificiale generativa nel ciclo dell’Open Source Intelligence (OSINT), SANS](https://www.ictsecuritymagazine.com/wp-content/uploads/Data-Information-and-Intelligence_SANS-700x345.jpg)

In campo di *intelligence* esistono molteplici categorie rilevanti, tra le quali si includono:

* ***Human Intelligence*** (HUMINT)
* ***Communication Intelligence*** (COMINT)
* ***Signal Intelligence*** (SIGINT)
* ***Measurement and Signature Intelligence*** (MASINT)
* ***Technical Intelligence*** (TECHINT)
* ***Financial Intelligence*** (FININT)
* ***Geospatial Intelligence*** (GEOINT)
* ***Open Source Intelligence*** (OSINT)

Nel contesto dell’OSINT i dati vengono raccolti da fonti aperte e pubblicamente disponibili, per poi essere analizzati e validati.

Attraverso questo processo, i dati si trasformano in *open source information*.

Dopo essere stati sottoposti a ulteriori analisi e verifiche, possono diventare *open source intelligence*; oppure (qualora validati attraverso altre categorie di *intelligence*) evolversi in *validated open source intelligence*.

## **Open Source Intelligence (OSINT)**

Il relatore ha chiarito come l’espressione *“open source”* non si riferisca, nel contesto dell’OSINT, all’uso di software *open source*; bensì a informazioni accessibili pubblicamente, a prescindere dalla difficoltà o dalle tecnologie necessarie per ottenerle.

Il processo OSINT, quindi, implica la raccolta e la valutazione di informazioni da fonti aperte.

Non sempre tali fonti sono immediatamente accessibili. Ad esempio, per accedere ad alcuni dati presenti sui social media è richiesta l’autenticazione tramite un account; inoltre alcune informazioni possono essere pubblicamente disponibili ma accessibili solo a pagamento, come ad esempio le visure camerali in Italia.

L’*Open Source Intelligence* comprende un ampio spettro di informazioni: dai *media* quali audio, video e immagini, ai testi provenienti da documenti o articoli di giornale, fino ai dati di geolocalizzazione inclusi nei post pubblicati sulle piattaforme social.

Nel tempo le categorie di *intelligence* si sono moltiplicate includendo termini specifici per i vari settori in cui si svolgono, come SOCMINT per le attività svolte all’interno dei social media.

#### **Applicazioni dell’OSINT**

L’OSINT è ormai parte della nostra quotidianità: a titolo di esempio, Beniamini ha citato le comuni ricerche che siamo abituati a svolgere sul web per valutare l’acquisto di un immobile o per prenotare una vacanza.

Viene altresì utilizzato da organizzazioni, risorse umane, giornalisti investigativi, governi e forze di polizia; ma anche in contesti meno leciti, come possono essere le attività di *stalking*, terrorismo e cybercriminalità. In questo ultimo caso l’OSINT è spesso usato per raccogliere informazioni preliminari su un obiettivo prima di un attacco di *social engineering*, costruendo una falsa identità o *“sockpuppet”*.

In ambito aziendale l’OSINT può essere utile a selezionare il personale nonché ad analizzare i livelli di soddisfazione dei dipendenti, monitorando commenti e reazioni sui social media per comprendere lo “stato di salute” dell’azienda. Trova inoltre applicazione a fini di *due diligence*, nel marketing, nella *competitive intelligence* e spesso...