---
title: Perdita di liquido da una Soyuz attraccata alla Stazione Spaziale Internazionale. Situazione molto delicata, nessun pericolo immediato
url: http://attivissimo.blogspot.com/2022/12/perdita-di-liquido-da-una-soyuz.html
source: Il Disinformatico
date: 2022-12-16
fetch_date: 2025-10-04T01:42:09.709485
---

# Perdita di liquido da una Soyuz attraccata alla Stazione Spaziale Internazionale. Situazione molto delicata, nessun pericolo immediato

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2022/12/15

### Perdita di liquido da una Soyuz attraccata alla Stazione Spaziale Internazionale. Situazione molto delicata, nessun pericolo immediato

*Pubblicazione iniziale: 2022/12/15 10:13. Ultimo aggiornamento: 2022/12/15
22:50.*

Da alcune ore una delle navicelle russe *Soyuz* attraccate alla Stazione
Spaziale Internazionale sta perdendo un liquido imprecisato. La perdita è
all’esterno della Stazione, non all’interno. Non c’è pericolo imminente per
gli astronauti e cosmonauti a bordo della Stazione, ma la situazione è
piuttosto preoccupante.

> A leak appeared in the external cooling system of the
> [#SoyuzMS22](https://twitter.com/hashtag/SoyuzMS22?src=hash&ref_src=twsrc%5Etfw)
> which is currently docked to the ISS about two hours ago, while Dmitry
> Petelin and Sergey Prokopiev were preparing for a spacewalk. The EVA is
> postponed again (for the second time).
> [pic.twitter.com/SCiGneGWYa](https://t.co/SCiGneGWYa)
>
> — Katya Pavlushchenko (@katlinegrey)
> [December 15, 2022](https://twitter.com/katlinegrey/status/1603249941547212801?ref_src=twsrc%5Etfw)

I russi hanno annullato l’attività extraveicolare che avevano in programma e
che era già nelle sue fasi preliminari (i due cosmonauti, Dmitry Petelin e
Sergey Prokopiev, avevano già indossato le tute e iniziato la
depressurizzazione dell’*airlock*); le loro comunicazioni sono, in
perfetto stile sovietico, estremamente reticenti. Roscosmos si è limitata a
dichiarare che l’EVA è stata
*“annullata per ragioni tecniche”* (il comunicato in russo è
[qui su Telegram](https://t.me/roscosmos_gk/7875)). La NASA e l’ESA
stanno monitorando indipendentemente la situazione e si stanno coordinando con
Roscosmos per gestirla.

La perdita viene ora ispezionata tramite le telecamere esterne della Stazione
e quelle montate sul braccio robotico europeo.

> ERA now appeared extending toward Rassvet, possibly to help with imaging the
> leak aboard Soyuz MS-22, which is docked to Rassvet:
> [pic.twitter.com/MjEWXTuX3D](https://t.co/MjEWXTuX3D)
>
> — Anatoly Zak (@RussianSpaceWeb)
> [December 15, 2022](https://twitter.com/RussianSpaceWeb/status/1603247213899141124?ref_src=twsrc%5Etfw)

Il controllo missione russo ha dato ordine di fotografare la perdita ma di non
aprire le coperture dei finestrini numero 4 e 7 (che dovrebbero essere sul
modulo russo *Zvezda* e sono probabilmente contaminate). Anatoly Zak
riassume la situazione
[qui](http://www.russianspaceweb.com/protected/iss-vkd56.html#1214)
(*paywall*).

Per quello che si sa finora, la perdita proviene dal sistema di raffreddamento
della *Soyuz MS-22* ed è stata notata intorno alle 4 del mattino di oggi,
ora italiana. La navicella è attraccata al modulo russo *Rassvet*. Nelle
immagini si è visto un tubo flessibile spezzato che oscillava. Le cause della
rottura non sono note; non si può escludere un danno da impatto
(micrometeoriti o detriti spaziali). I russi hanno lavorato per tentare di
chiudere le valvole dei circuiti della *Soyuz* ma la perdita continua.

> Soyuz-MS leak is in this area. Yet to be identified.
> [pic.twitter.com/glfIVPrH7S](https://t.co/glfIVPrH7S)
>
> — Space Shuttle Almanac (@ShuttleAlmanac)
> [December 15, 2022](https://twitter.com/ShuttleAlmanac/status/1603226531878559745?ref_src=twsrc%5Etfw)

A questo punto la navicella è probabilmente compromessa e non potrà essere
utilizzata per il rientro sulla Terra di equipaggi. In tal caso, due
cosmonauti russi e uno statunitense (Francisco Rubio) non hanno un veicolo di
rientro; l’unico altro veicolo in grado di rientrare attualmente attraccato
alla Stazione è la capsula *Dragon*, che può trasportare al massimo
quattro persone, mentre a bordo della Stazione ce ne sono attualmente
sette.

È ragionevole presumere che la *Soyuz* in avaria verrà sganciata e fatta
rientrare tramite comando a distanza e dalla Terra verrà lanciata una
*Soyuz* sostitutiva teleguidata (senza equipaggio a bordo). È meno
probabile che possa essere lanciata una *Dragon*.

Qualunque sia il liquido che viene disperso, tenderà ad aderire alle superfici
esterne della Stazione. Anche una patina di semplice ghiaccio d’acqua non è
una situazione desiderabile, soprattutto se si deposita sui tanti sensori e
strumenti esterni della Stazione.

---

Intorno alle 16.40 è stato
[segnalato](https://twitter.com/sciguyspace/status/1603415007949119489)
che la zona della perdita verrà ispezionata usando il Canadarm, il grande
braccio robotico della Stazione.

---

La NASA ha pubblicato un
[post](https://blogs.nasa.gov/spacestation/2022/12/15/nasa-provides-update-on-international-space-station-operations/)
sulla situazione, che traduco qui sotto:

> Mercoledì 14 dicembre è stata rilevata una perdita esterna proveniente dal
> veicolo spaziale
> [Soyuz MS-22](https://blogs.nasa.gov/spacestation/2022/09/21/three-new-crew-members-dock-soyuz-crew-ship-to-station/)
> di Roscosmos, attraccato al
> [modulo Rassvet](https://www.nasa.gov/mission_pages/station/structure/elements/rassvet)
> sulla
> [Stazione Spaziale Internazionale](https://www.nasa.gov/mission_pages/station/main/index.html). Si sospetta che la fonte della perdita sia il circuito esterno di
> raffreddamento del radiatore della Soyuz.
>
> La squadra del Controllo Missione di Roscosmos a Mosca ha posticipato la
> passeggiata spaziale pianificata per mercoledì sera da parte di due
> cosmonauti, allo scopo di valutare la situazione e i dati provenienti dal
> veicolo Soyuz. Nessuno dei membri dell’equipaggio a bordo della stazione
> spaziale è stato in pericolo e tutti hanno svolto le attività normali per
> tutto il giorno.
>
> Roscosmos sta monitorando attentamente le temperature del veicolo spaziale
> Soyuz, che restano entro i limiti accettabili. NASA e Roscosmos continuano a
> coordinare le immagini esterne e i piani di ispezione per assistere nel
> valutare l’ubicazione della perdita esterna. Sono in atto dei piani per
> un’ispezione aggiuntiva dell’esterno della Soyuz usando il
> [braccio robotico Canadarm2](https://www.nasa.gov/mission_pages/station/structure/elements/mobile-servicing-system.html)
> della Stazione.
>
> La perdita è stata rilevata per la prima volta intorno alle 7:45 p.m. EST
> del 14 dicembre, quando numerosi sensori di pressione nel circuito di
> raffreddamento hanno dato letture basse. In quel momento i cosmonauti
> [Sergey Prokopyev](https://www.gctc.ru/main.php?id=201) e
> [Dmitri Petelin](https://www.gctc.ru/main.php?id=1711) si stavano
> preparando ad effettuare una passeggiata spaziale. I cosmonauti non sono
> usciti dalla stazione spaziale e nessun membro dell’equipaggio è stato
> esposto al refrigerante che veniva disperso.
>
> Il veicolo spaziale Soyuz MS-22 ha trasportato nello spazio l’astronauta
> della NASA
> [Frank Rubio](https://www.nasa.gov/astronauts/biographies/frank-rubio)
> e i cosmonauti di Roscosmos Sergey Prokopyev e Dmitri Petelin dopo il lancio
> dal Cosmodromo di Baikonur in Kazakistan il 21 settembre.
>
> L’equipaggio a bordo della stazione ha completato le normali attività
> giovedì, compresa la partecipazione a ricerche e indagini scientifiche e la
> configurazione di strumenti in previsione di una attività extraveicolare
> statunitense pianificata per
> [lunedì 19 dicembre](https://www.nasa.gov/press-release/nasa-to-provide-live-coverage-of-us-spacewalks-outside-space-station). Gli specialisti stanno sviluppando dei piani robotici in preparazione per
> la passeggiata spaziale di lunedì per ottimizzarli al meglio per le prossime
> attività della st...