---
title: Per chi mi chiede se mi preoccupo che un crollo di Twitter mi causi un danno perché ho 400.000 follower
url: http://attivissimo.blogspot.com/2022/11/per-chi-mi-chiede-se-mi-preoccupo-che.html
source: Il Disinformatico
date: 2022-11-08
fetch_date: 2025-10-03T21:58:50.345414
---

# Per chi mi chiede se mi preoccupo che un crollo di Twitter mi causi un danno perché ho 400.000 follower

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2022/11/07

### Per 48 ore su Twitter mi sono chiamato “EIon Musk”. Spiego perché

*Ultimo aggiornamento: 2022/11/10 11:50.*

Alcuni mi hanno chiesto se mi preoccupa l’idea che un collasso di Twitter mi
possa causare problemi, visto che ho circa 400.000 follower su questo social
network. Beh, diciamo che il numero di follower in astratto non è una mia
ragione di vita. Non sto dicendo che non me ne importa nulla di chi mi segue.
Ma so che le persone che sono realmente interessate a quello che scrivo sanno
benissimo dove trovarmi altrove. Ero online ben prima dei social, ci sarò
anche dopo.

E così alle 9.12 di stamattina (7 novembre) ho fatto questo:

[![](https://blogger.googleusercontent.com/img/b/R29vZ2xl/AVvXsEiF80W5Y0UEv9o_pY3pBQv4DDRr36d-bB8zNhNROTjEgAjlOw9IufT0JXNlhaPNb__ccHLV2y8WALKHowDp4ZSNHJsVvLnzzzCtLbAhlDswXUdz_QAFJJVa1N9lpS2w84PwpA8EZdpMjg6qNU1kYDME5UlKCtP8BYZuokhwMuRa47IKPptEUss/s320/Screenshot%202022-11-07%20at%2009.53.55.png)](https://blogger.googleusercontent.com/img/b/R29vZ2xl/AVvXsEiF80W5Y0UEv9o_pY3pBQv4DDRr36d-bB8zNhNROTjEgAjlOw9IufT0JXNlhaPNb__ccHLV2y8WALKHowDp4ZSNHJsVvLnzzzCtLbAhlDswXUdz_QAFJJVa1N9lpS2w84PwpA8EZdpMjg6qNU1kYDME5UlKCtP8BYZuokhwMuRa47IKPptEUss/s654/Screenshot%202022-11-07%20at%2009.53.55.png)

Credo che sia la risposta più semplice.

***English-language readers:** please scroll down to the English section
of this post.*

---

Si dice spesso che la satira migliore è quella che non ha bisogno di essere
spiegata e che spiegarla la rovina, ma in questo caso credo sia opportuna
qualche parola di chiarimento.

Elon Musk stanotte (7 novembre) ha
[tweetato](https://twitter.com/elonmusk/status/1589390597798125568)
che in futuro qualunque utente che tenti di impersonare qualcuno senza
specificare *chiaramente* che si tratta di parodia verrà sospeso
permanentemente (*“Going forward, any Twitter handles engaging in impersonation without
clearly specifying “parody” will be permanently suspended”*) e
[senza preavviso](https://twitter.com/elonmusk/status/1589396236464898048). Ci sono già stati
[alcuni](https://www.giornalettismo.com/sospensione-account-verificati-su-twitter-cambio-nome/)
[casi](https://twitter.com/kitersan/status/1589586319428444165) di
sospensione, anche di
[persone che avevano esplicitato la parola *“parody”*](https://twitter.com/chipzel)
e quindi, in teoria, rispettato le regole.

[![](https://blogger.googleusercontent.com/img/b/R29vZ2xl/AVvXsEikKhx0tz9IvBGtROcfJpq0KDYIgCaGRqsQWSHDsi5nLI4yyvRLxqQUKIbyENtOtObiIzBjytnvU4ww935fEngNI1OoNUj07r6vyRXLN7gMH7Ick8zmrzi_vWrNJQ3fU0GYxYvetdoHVht39uY5TrMPZr5qgOXBhJ1lKyl5fdJIbVQjbUnnNB4/s320/Screenshot%202022-11-08%20at%2011.10.14.png)](https://blogger.googleusercontent.com/img/b/R29vZ2xl/AVvXsEikKhx0tz9IvBGtROcfJpq0KDYIgCaGRqsQWSHDsi5nLI4yyvRLxqQUKIbyENtOtObiIzBjytnvU4ww935fEngNI1OoNUj07r6vyRXLN7gMH7Ick8zmrzi_vWrNJQ3fU0GYxYvetdoHVht39uY5TrMPZr5qgOXBhJ1lKyl5fdJIbVQjbUnnNB4/s697/Screenshot%202022-11-08%20at%2011.10.14.png)

L’account è poi tornato [visibile](https://twitter.com/Chicco892892/status/1589932390540972032), ma limitato.

E così ho cambiato il mio nome su Twitter come vedete all’inizio
dell’articolo, come piccolo gesto di protesta all’assurdità di Musk di essere
così feroce contro gli impersonatori proprio mentre si dichiara un paladino
della libertà assoluta di espressione. Usare un nome parodistico è una forma
di espressione: sto solo
[esercitando](https://twitter.com/disinformatico/status/1589542517183242244)
la libertà che Musk dichiara di avere così a cuore ma che a quanto pare non
tollera quando la parodia riguarda lui.

[![](https://blogger.googleusercontent.com/img/b/R29vZ2xl/AVvXsEiBIbYlqtk9x8tDOuQBxL0FCcengSs3IcNvbY1HMkjX9R6koxmWZiHGvkJ9NloKV4RHpzw5QkgnFdbzvZl9hpIlnOxS8lIjGHFRqUG_yRrFq23M-gThGmb2fwKheIce7PCOpJBzyPAU0ZrI_CF4rumra8HgHVebbF0GSqzvaTQRmPEcawmAl2I/s1600/Screenshot%202022-11-07%20at%2011.27.31.png)](https://blogger.googleusercontent.com/img/b/R29vZ2xl/AVvXsEiBIbYlqtk9x8tDOuQBxL0FCcengSs3IcNvbY1HMkjX9R6koxmWZiHGvkJ9NloKV4RHpzw5QkgnFdbzvZl9hpIlnOxS8lIjGHFRqUG_yRrFq23M-gThGmb2fwKheIce7PCOpJBzyPAU0ZrI_CF4rumra8HgHVebbF0GSqzvaTQRmPEcawmAl2I/s270/Screenshot%202022-11-07%20at%2011.27.31.png)

Questa è una forma di protesta. E la protesta è espressione. Questa è satira.
E la satira è una forma di espressione. Elon Musk dice di essere a favore
della libertà assoluta di espressione, ma dice anche che sospenderà
permanentemente e senza preavviso chi impersonerà qualcuno senza dichiararlo
esplicitamente, e questo va contro la sua asserita libertà *assoluta* di
espressione. È una contraddizione fondamentale e irrisolvibile.

Qui è solo una questione di nomi, ma la contraddizione tocca anche situazioni
infinitamente peggiori: una libertà di espressione *assoluta*, come la
descrive ripetutamente Musk, significa lasciare spazio agli odiatori, ai
razzisti, ai sessisti, ai complottisti, ai negazionisti dell’Olocausto.
Concedere la libertà di espressione assoluta significa scatenare caos, insulti
e odio. Lo sa chiunque abbia mai partecipato a qualunque forum.

Non è questione di pagare otto dollari al mese o di truffe basate su false
identità. È questione di creare un Twitter a due velocità, una per paganti e
l’altra per plebei, dopo aver detto che Twitter attualmente ha un
*“sistema di nobili e plebei“* che *“è una stronzata”*.

È questione di Elon Musk che ci va giù pesante con chi lo impersona, ma non fa
nulla contro la piaga dell’odio online su Twitter.

È questione di creare un Twitter nel quale chiunque non possa identificarsi,
per sicurezza o privacy, verrà relegato insieme a spammer e bot. Questo vuol
dire negare la libertà di espressione a coloro che più ne hanno bisogno.
Questo vuol dire che vostra figlia dovrà identificarsi, se vuole essere vista
e letta. Questo faciliterà i molestatori, gli stalker e i predatori nel
trovarla.

Sì, le identità false online sono un problema. Ma il piano di Musk non è il
modo giusto per risolverlo. Non lo risolve affatto. Non è nemmeno capace, a
quanto pare, di gestire casi banali di impersonamento che sfruttano omografie,
come sto facendo io. Sì, il mio nome attuale su Twitter è E-I-O-N, non
E-L-O-N. Visto? La satira perde mordente quando viene spiegata. Come volevasi
dimostrare.

E sì, mi rendo conto che ho 400.000 follower e che potrei trovarmi bannato
perché il sostenitore della libertà assoluta di espressione non sopporta la
libertà di espressione quando lo prende in giro. Una protesta non vale nulla
se non si mette in gioco nulla.

---

**2022/11/07 17:15.** Sono ormai passate otto ore, in California sono le
nove del mattino passate, e il mio account è ancora attivo. Nel frattempo Elon
Musk (sì, è proprio lui) ha postato questa
[raccomandazione](https://twitter.com/elonmusk/status/1589639376186724354)
di
[voto](https://twitter.com/elonmusk/status/1589644018727936001)
pro-repubblicana appena prima delle elezioni americane di metà mandato.

> To independent-minded voters:

[![](https://blogger.googleusercontent.com/img/b/R29vZ2xl/AVvXsEgoSiVppX34xWfULqcpW4U0EeyA_EplGdf5_ZYeGbxOVgbFvHmOqyyJuoG0bQO9fLEzwm51iceCMf--Ltmhhkpx1DQo0T--txPA97KrrFLiZ_a7MzZVxTNATQVFoteV2hvoCAxiQhML5v2zs4gYLbyWELgmai1h4v2HNdRT3s8xg5q6kKqDQg4/w151-h400/Screenshot%202022-11-07%20at%2016.56.35.png)](https://blogger.googleusercontent.com/img/b/R29vZ2xl/AVvXsEgoSiVppX34xWfULqcpW4U0EeyA_EplGdf5_ZYeGbxOVgbFvHmOqyyJuoG0bQO9fLEzwm51iceCMf--Ltmhhkpx1DQo0T--txPA97KrrFLiZ_a7MzZVxTNATQVFoteV2hvoCAxiQhML5v2zs4gYLbyWELgmai1h4v2HNdRT3s8xg5q6kKqDQg4/s664/Screenshot%202022...