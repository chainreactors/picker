---
title: NIS 2, CER, DORA, Sicurezza Informatica e Resilienza: le Infrastrutture Critiche e la Normativa Europea
url: https://www.ictsecuritymagazine.com/articoli/nis-2-cer-dora/
source: ICT Security Magazine
date: 2024-11-14
fetch_date: 2025-10-06T19:20:07.470000
---

# NIS 2, CER, DORA, Sicurezza Informatica e Resilienza: le Infrastrutture Critiche e la Normativa Europea

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/nis2-cer-dora-forum-ict-security-2024.jpg)

# NIS 2, CER, DORA, Sicurezza Informatica e Resilienza: le Infrastrutture Critiche e la Normativa Europea

A cura di:[Redazione](#molongui-disabled-link)  Ore 13 Novembre 202419 Dicembre 2024

La Tavola Rotonda *“Direttive NIS 2 e CER e Regolamento DORA, Sicurezza informatica e resilienza per le infrastrutture critiche”*, che ha aperto la seconda giornata di lavori del [Forum ICT Security 2024](https://www.ictsecuritymagazine.com/eventi/forumictsecurity2024#programma), è stata un’opportunità preziosa per analizzare i più recenti sviluppi normativi europei in materia.

Moderato da **Paola Girdinio** (Presidente del Centro di Competenza START 4.0 e dell’Osservatorio Nazionale per la Cyber Security, Resilienza e Business Continuity dei Sistemi Elettrici – Professore Ordinario di Elettrotecnica presso la Facoltà di Ingegneria dell’Università degli Studi di Genova), l’incontro si è svolto con la partecipazione di:

* **Luisa Franchina**, Presidente dell’Associazione Italiana esperti Infrastrutture Critiche;
* **Rocco Mammoliti**, Chief Information Security Officer del Gruppo Poste Italiane;
* **Ivan Monti**, Chief Information Security Officer (CISO) di Ansaldo Energia;
* **Yuri Rassega**, Head of Cyber Security (CISO) di Enel Group e Presidente di AssoCISO “Associazione Nazionale Chief Security Officer”.

Il *panel* si è focalizzato sulle Direttive NIS 2 e CER (*Critical Entities Resilience*) e sul Regolamento DORA, esaminando in dettaglio le implicazioni sistemiche e le complesse sfide derivanti dalla loro implementazione, con una particolare attenzione al contesto italiano dove si stima che le nuove normative interesseranno oltre 50.000 aziende.

Guarda la video registrazione completa degli interventi:

## **La convergenza delle normative: NIS 2, CER e DORA**

**Luisa Franchina** ha aperto il dibattito evidenziando la necessità di un approccio integrato alla gestione delle direttive NIS 2 e CER. Nonostante queste normative siano state sviluppate da differenti istituzioni europee e perseguano obiettivi parzialmente diversi, entrambe mirano a rafforzare la sicurezza e la resilienza delle infrastrutture critiche, favorendo la convergenza tra dimensione fisica e digitale.

![NIS 2, CER, DORA, Sicurezza Informatica e Resilienza: le Infrastrutture Critiche e la Normativa Europea - Forum ict security 2024 - Luisa Franchina, Presidente dell'Associazione Italiana esperti Infrastrutture Critiche](https://www.ictsecuritymagazine.com/wp-content/uploads/LEO00325.jpg)

Luisa Franchina, Presidente dell’Associazione Italiana esperti Infrastrutture Critiche.

Nello specifico la Direttiva NIS 2 tende al rafforzamento della sicurezza delle infrastrutture digitali, mentre la CER si concentra principalmente sulla protezione delle infrastrutture fisiche: una duplice prospettiva che impone alle aziende di fronteggiare simultaneamente le sfide della sicurezza informatica e della resilienza fisica, adottando una visione sistemica nell’analisi del rischio nonché – ha ricordato Franchina – tenendo in attenta considerazione le sfide derivanti dal paradigma *dual use*.

La relatrice ha inoltre sottolineato come l’approccio sistemico richieda l’integrazione delle misure di sicurezza tra tutti gli attori della filiera, in modo da evitare discontinuità nella gestione del rischio e garantire una risposta coesa ed efficace in caso di incidenti.

Ciò implica la creazione di una rete di comunicazione continua e trasparente tra le diverse realtà pubbliche e private allo scopo di promuovere un approccio collaborativo alla gestione del rischio, ove non ci si limiti alla mera risposta alle emergenze per orientarsi invece al costante scambio di informazioni, *best practice* e aggiornamenti tra i differenti soggetti coinvolti.

**Yuri Rassega**, CISO di Enel, ha sottolineato la complessità delle normative europee e l’importanza di una continua evoluzione per adattarsi alle nuove sfide poste dal contesto tecnologico.

Ha poi evidenziato i concetti di sicurezza *“by design”* e *“by default”* richiamati dal Cyber Resilience Act (CRA), in base ai quali si impone che i prodotti digitali vengano progettati e sviluppati mantenendo la sicurezza come elemento intrinseco per tutto il loro ciclo di vita. Questo approccio mira non solo a ridurre la probabilità di vulnerabilità, ma anche a rafforzare la fiducia di utenti e clienti nei confronti delle tecnologie implementate.

![NIS 2, CER, DORA, Sicurezza Informatica e Resilienza: le Infrastrutture Critiche e la Normativa Europea - Forum ict security 2024: Yuri Rassega, Head of Cyber Security (CISO) di Enel Group.](https://www.ictsecuritymagazine.com/wp-content/uploads/LEO00336.jpg)

Yuri Rassega, Head of Cyber Security (CISO) di Enel Group.

Approfondendo le sfide pratiche che le organizzazioni devono affrontare per conformarsi a queste normative, Rassega ha insistito sulla necessità di armonizzare le normative esistenti e di standardizzare i processi che esse prevedono, al fine di evitare una frammentazione delle responsabilità che potrebbe indebolire l’efficacia della gestione della sicurezza.

Il relatore ha concluso richiamando l’importanza di adottare un approccio proattivo alla gestione d...