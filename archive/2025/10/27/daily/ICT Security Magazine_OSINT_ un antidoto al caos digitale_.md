---
title: OSINT: un antidoto al caos digitale?
url: https://www.ictsecuritymagazine.com/articoli/osint-caos-digitale/
source: ICT Security Magazine
date: 2025-10-27
fetch_date: 2025-10-28T03:00:00.762734
---

# OSINT: un antidoto al caos digitale?

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![osint intelligence](https://www.ictsecuritymagazine.com/wp-content/uploads/osint.jpeg)

# OSINT: un antidoto al caos digitale?

A cura di:[Marta Zeroni](#molongui-disabled-link)  Ore 27 Ottobre 202529 Settembre 2025

In questo articolo esaminiamo il ruolo dell’Open Source Intelligence (OSINT) nel panorama informativo attuale, analizzando questo approccio si inserisca nel più ampio contesto della gestione e dell’utilizzo delle informazioni pubblicamente accessibili. Il contenuto fa parte di una serie di approfondimenti redatti da Marta Zeroni incentrati sulla complessa tematica della sovraesposizione e del controllo sui dati nell’ecosistema digitale contemporaneo.

Se sino ad ora si è osservato il fenomeno della sovraesposizione online attraverso la lente delle sue vittime – effettive o potenziali –, è pur vero che a tale angolo di visuale ne corrisponde un altro di segno opposto, ossia quello di chi anziché subire la natura iper-pubblica delle informazioni è in grado di sfruttarla in modo proattivo per un determinato fine.

## **L’OSINT come strumento di analisi**

Del resto, ciascun archivio di materiale pedopornografico o di pornografia non consensuale di immagini o video provenienti dal *surface web* dal *deep web* [[1]](#_ftn1), è stato popolato da utenti che hanno attinto metodologicamente a fonti aperte online per reperire il materiale, filtrarlo, categorizzarlo ed infine metterlo a disposizione di una determinata cerchia di fruitori.

Le attività descritte, pur illecite ed esecrabili, ricalcano quelle che sono le fasi proprie dell’*Open Source Intelligence* (c.d. OSINT o *intelligence* delle fonti aperte), disciplina che trova il proprio presupposto essenziale nella disponibilità ed accessibilità delle fonti informative aperte [[2]](#_ftn2).

L’attività di *intelligence* delle fonti aperte non è di per sé illecita; tanto è vero che già nel 2001 la NATO la considerava una componente vitale della propria visione futura [[3]](#_ftn3). L’OSINT, infatti, consentirebbe di raccogliere informazioni senza travalicare limiti di legge [[4]](#_ftn4)e mantenendo un approccio estremamente dinamico, considerato che può avvalersi, come si vedrà, di un ambito di indagine in continua espansione e strumenti sempre più sofisticati.

Per comprendere cosa sia l’*intelligence* delle fonti aperte – fermo che non ne esiste, ad oggi, una definizione unanime e condivisa a livello nazionale, europeo o internazionale – ci si può rifare a quanto riportato dalla stessa Alleanza Atlantica nel NATO *Open Source Intelligence Handbook:*

*Open Source Intelligence, or OSINT, is unclassified information that has been deliberately discovered, discriminated, distilled and disseminated to a selected audience in order to address a specific question*[[5]](#_ftn5).

In termini analoghi si esprime a sua volta il Direttore dell’Intelligence nazionale statunitense con l’*Intelligence Community Directive* 301 firmata nel 2006:

*Open-source intelligence (OSINT) is intelligence that is produced from publicly available information and is collected, exploited, and disseminated in a timely manner to an appropriate audience for the purpose of addressing a specific intelligence requirement* [[6]](#_ftn6).

Da entrambi gli enunciati si desume che per *Open Source Intelligence* debba intendersi il prodotto *(intelligence)* di una serie di attività e operazioni effettuate su informazioni non riservate o pubblicamente accessibili. Di conseguenza, l’OSINT propriamente detta dovrà essere tenuta ben distinta dalle mere informazioni raccolte da fonti aperte che non siano state sottoposte a specifiche valutazioni [[7]](#_ftn7)(cosiddette OSINF, *Open Source Information*).

## **Il ciclo dell’OSINT**

Una volta identificati gli obiettivi dell’indagine, *l’Open Source Intelligence* richiede pertanto l’avvio di una serie di fasi [[8]](#_ftn8)per il vaglio e la valutazione di fonti ed informazioni secondo un metodo il più possibile scientifico. L’*Open Source Intelligence cycle* – così definito dalla NATO – si svolge sostanzialmente in quattro momenti fondamentali:

1. *Discover (Know Who Knows):* l’analista inizia la raccolta di informazioni da una varietà di fonti aperte, tra cui siti web, social media, database pubblici, quotidiani, riviste;
2. *Discrimination (Know What’s What):* durante questa fase, l’analista seleziona e raggruppa le fonti per importanza e rilevanza, distinguendole tra attendibili o meno, attuali od obsolete, anche in funzione di eventuali valutazioni costi-benefici;
3. *Distillation (Know What’s Hot):* vengono estratte le informazioni rilevanti ed identificati pattern, tendenze, relazioni significative;
4. *Dissemination (Know Who’s Who):* l’intelligence viene condivisa con i soggetti interessati (ad esempio mediante rapporti ad hoc), mantenendone successivamente traccia mediante archiviazione [[9]](#_ftn9).

## **Il ruolo chiave delle fonti aperte**

Appurata la necessità di seguire il processo o ciclo descritto, risulta evidente all’interno dello stesso il ruolo centrale che assume la fonte aperta; essa si presenta come un’entità di varia natura – più o meno organizzata, più o meno strutturata –, portatrice di un certo contenuto informativo (c.d. “valore informativo aggiunto”) [[10]](#_ftn10).

Non si parla pertanto, de...