---
title: Sole 24 Ore: per “Milano-Napoli in auto elettrica” servono “due ore in più e 110 euro, contro i 76 del gasolio”. Se sei fesso, sì
url: http://attivissimo.blogspot.com/2023/02/sole-24-ore-per-milano-napoli-in-auto.html
source: Il Disinformatico
date: 2023-03-01
fetch_date: 2025-10-04T08:22:16.133618
---

# Sole 24 Ore: per “Milano-Napoli in auto elettrica” servono “due ore in più e 110 euro, contro i 76 del gasolio”. Se sei fesso, sì

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2023/02/28

### Sole 24 Ore: per “Milano-Napoli in auto elettrica” servono “due ore in più e 110 euro, contro i 76 del gasolio”. Se sei fesso, sì

[![](https://blogger.googleusercontent.com/img/b/R29vZ2xl/AVvXsEjj65fVo1EsTNnCq686mtHIBgY0xXJMjMLvK5tvwaAsQvXd64EEC6V_sk4gTT-nyOL5rYSPpX3OqiH5PEvUm5G2tNUWITh94w-OmIj9UygKWzYxXRTXUoFPkSZ7vWumuEd26_sNySsch0ZNwdclolDoQansZhNs1qE0xX6X1Wla4mmS67vFp4Y/s320/Screenshot%202023-02-28%20at%2000.09.44.png)](https://blogger.googleusercontent.com/img/b/R29vZ2xl/AVvXsEjj65fVo1EsTNnCq686mtHIBgY0xXJMjMLvK5tvwaAsQvXd64EEC6V_sk4gTT-nyOL5rYSPpX3OqiH5PEvUm5G2tNUWITh94w-OmIj9UygKWzYxXRTXUoFPkSZ7vWumuEd26_sNySsch0ZNwdclolDoQansZhNs1qE0xX6X1Wla4mmS67vFp4Y/s861/Screenshot%202023-02-28%20at%2000.09.44.png)

*Ultimo aggiornamento: 2023/02/28 14:40.*

In molti mi state segnalando questo articolo di Simonluca Pini sul
*Sole 24 Ore*, il cui titolo dice che per fare
*“Milano-Napoli in auto elettrica”* servono
*“due ore in più e 110 euro, contro i 76 del gasolio”*.

Non lo linko per non fare favori alla crescente tendenza a scrivere articoli
acchiappaclic privi di qualunque contenuto utile, e non lo cito neanche
tramite Archive.is perché il testo completo è riservato agli abbonati.

Non mi sembra corretto commentarlo in dettaglio senza averlo letto
integralmente, cosa che non posso fare perché non sono abbonato al
*Sole* e non ho tempo per scavalcare le “protezioni” del giornale. Ne
trovate delle sintesi su
[Vaielettrico](https://www.vaielettrico.it/il-titolo-malandrino-del-sole-come-demolire-le-ev/)
e
[Everyeye](https://auto.everyeye.it/notizie/auto-elettrica-milano-napoli-110-euro-76-gasolio-due-ore-piu-637128.html)
(grazie ai lettori che me le hanno segnalate nei commenti).

Ma azzardo un paio di previsioni:

* lo “sperimentatore” ha usato le prime colonnine che ha trovato in giro,
  invece di scegliere quelle più a buon mercato o premunirsi con tessere che
  danno sconti fortissimi, e quindi ha pagato le tariffe massime;
* per la stima delle durate ha immaginato un viaggio a gasolio di 768 km senza
  soste, nemmeno per un tramezzino e una pipì. Non posso che complimentarmi
  per la sua inappetente brama di mortificarsi e per la resistenza della sua
  vescica simulata.

Bisognerebbe poi capire perché Simonluca Pini senta il bisogno di fare un
viaggio di quasi 800 km da centro città a centro città in auto, quando
esistono treni ad alta velocità che fanno lo stesso tragitto e in meno tempo.
E non sono treni a gasolio. Invece di fantasticare di tenersi la pipì e
guidare come un ossesso per sette ore di fila trangugiando un Camogli, Pini
avrebbe potuto immaginare di sedersi in Frecciarossa e rilassarsi leggendo un
buon libro. Ma non l’ha fatto, perlomeno nella parte pubblicamente leggibile
dell’articolo.

A cosa servono articoli del genere? Il loro contenuto informativo è nullo.
L’unica utilità di questa fuffa è attirare clic e fomentare discussioni
inutili fra tifosi e *hater* e confortare gli umarell che hanno paura di
qualunque cambiamento.

Intanto, da chi usa l’auto elettrica concretamente e intensamente per lavoro
arrivano dati come questi:

[![](https://blogger.googleusercontent.com/img/b/R29vZ2xl/AVvXsEjltobhJzQSvbAF4saYYp7wopwDzB5RTRhpu9C8IbSg-tuXItJxTaYESXzz2EgVIVxrzRfgDUzlYo4_kyT2WiD_mkf8kJkgzI2lNPKr5aYaULqyCUHH8GlSxeltoD7DVK6b6YwAPP7rUSkDNS2db0jBQt36hNz67NUSBR1ukB0Wp9YOYK7ASVQ/s320/Tesla%20consumi%20app%202023-02-28%2011.20.26.jpg)](https://blogger.googleusercontent.com/img/b/R29vZ2xl/AVvXsEjltobhJzQSvbAF4saYYp7wopwDzB5RTRhpu9C8IbSg-tuXItJxTaYESXzz2EgVIVxrzRfgDUzlYo4_kyT2WiD_mkf8kJkgzI2lNPKr5aYaULqyCUHH8GlSxeltoD7DVK6b6YwAPP7rUSkDNS2db0jBQt36hNz67NUSBR1ukB0Wp9YOYK7ASVQ/s1280/Tesla%20consumi%20app%202023-02-28%2011.20.26.jpg)

La persona fa il tassista su lunghi tragitti, in Italia, e usa una Tesla Model
X che ha un consumo piuttosto elevato (circa 250 Wh/km). Quei quasi 50.000 kWh
consumati in un anno equivalgono quindi a circa 200.000 km di percorrenza e
sono costati 1.758 euro (la persona ha la carica gratuita alle colonnine Tesla
e paga mediamente 0,30 eurocent/kWh alle colonnine non Tesla e a casa).

Con il gasolio a 1,836 euro di prezzo medio ([dati MISE](https://dgsaie.mise.gov.it/prezzi-settimanali-carburanti)) e ipotizzando ottimisticamente 19 km/litro come ha fatto Pini\*, 200.000 km
sarebbero 10.500 litri di carburante, quindi circa 19.000 euro di spesa.
Togliendo i 1.758 euro di spesa di corrente, restano circa
**17.000 euro di risparmio in un anno con l’auto elettrica\*\*** . Per non parlare dei risparmi su cambi olio, filtri
antiparticolato, AdBlue e tagliandi su quei 200.000 km. Chilometri che,
ripeto, sono stati fatti per lavoro e in un singolo anno, con buona pace di
chi pensa che l’auto elettrica sia un giocattolo che non si può usare per
grandi percorrenze.

E tutto questo, non dimentichiamolo, senza aver obbligato nessuno a respirare gas di scarico inquinanti e tossici.

\* 76 euro di gasolio al prezzo medio di 1,836 euro/litro sono 41,39
litri di gasolio per percorrere 786 km: Simonluca Pini stima quindi un
consumo di 18,99 km/litro. Per equità uso questo suo dato per il mio
raffronto.

\* Senza le
ricariche gratuite, alla sua tariffa domestica di 0,30 eurocent/kWh, il risparmio sarebbe stato
intorno ai **4.000 euro/anno**. La persona è stata lungimirante e ha acquistato un veicolo il cui prezzo include ricariche gratuite a vita. Tariffe inferiori, e quindi risparmi maggiori, si possono avere usando pannelli solari o abbonamenti forfetari.

C’è chi ha capito che l’elettrico fa risparmiare, e che più lo usi e più
risparmi, e chi si fida degli articoli acchiappaclic dei giornali.

Pubblicazione iniziale:
[28.2.23](https://attivissimo.blogspot.com/2023/02/sole-24-ore-per-milano-napoli-in-auto.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/1981866215574864797 "Post per email")

Labels:
[auto elettriche](https://attivissimo.blogspot.com/search/label/auto%20elettriche),
[fake news](https://attivissimo.blogspot.com/search/label/fake%20news),
[Il Sole 24 Ore](https://attivissimo.blogspot.com/search/label/Il%20Sole%2024%20Ore)

#### Nessun commento:

[Posta un commento](https://www.blogger.com/comment/fullpage/post/7421441/1981866215574864797)

[Post più recente](https://attivissimo.blogspot.com/2023/03/esperienze-da-pallonari.html "Post più recente")

[Post più vecchio](https://attivissimo.blogspot.com/2023/02/ci-vediamo-stasera-gordola.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/1981866215574864797/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
Malti
Nederlandse
Norske (Bokmål)
Polski
Português
Română
Русский
Slovenská jazyku
Slovenski jezik
Shqiptar
Српски језик
Svenska
Swahili
ไทย
Filipino
Türk
Українське
اردو
Việt
ייִדיש
中文 (简体字)
中文 (正體字)

![](https://blogger.googleusercontent.com/img/b/R29vZ2xl/AVvXsEhQ-_-OkaZJxWiZ8HkG3dGC9gbuPA1qB0VDZQ_nOM3eKADHVNjFHFpuxfv0jRYUqMFEy9I7T68WBC4RqG2fgk01IH3SXqiRjKw2b146wtndBtQV-IupobE5YcCFlmXWeIV8sQYgsw/s1600/Cattivissimo-by-francesco-lombardi-gianluigi-gatti.png)

Credit: Gianluigi Gatti

## Libri

[Luna? Sì, ci siamo anda...