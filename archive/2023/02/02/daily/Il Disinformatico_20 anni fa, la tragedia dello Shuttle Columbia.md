---
title: 20 anni fa, la tragedia dello Shuttle Columbia
url: http://attivissimo.blogspot.com/2023/02/20-anni-fa-la-tragedia-dello-shuttle.html
source: Il Disinformatico
date: 2023-02-02
fetch_date: 2025-10-04T05:31:07.107619
---

# 20 anni fa, la tragedia dello Shuttle Columbia

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2023/02/01

### 20 anni fa, la tragedia dello Shuttle *Columbia*

[![](https://blogger.googleusercontent.com/img/b/R29vZ2xl/AVvXsEjWgRZPMKyQTAkFYslHJhy9OrfZCY0YdCN-jT7350Vn7iAcYp33AksY4J7XFTcZe9ZJIFbFais4ISXF8FYbxLSVoS0dQmtCXeceLWodGtzITEEPrCeefCfX8Fd7vWpPIe3tKAXMcQ/s1600/shuttle-streaks.jpg)](https://blogger.googleusercontent.com/img/b/R29vZ2xl/AVvXsEjWgRZPMKyQTAkFYslHJhy9OrfZCY0YdCN-jT7350Vn7iAcYp33AksY4J7XFTcZe9ZJIFbFais4ISXF8FYbxLSVoS0dQmtCXeceLWodGtzITEEPrCeefCfX8Fd7vWpPIe3tKAXMcQ/s1600/shuttle-streaks.jpg)

*Ultimo aggiornamento: 2023/02/05 15:50.*

Il tempo passa e tanti ricordi sbiadiscono in fretta, ma alcuni rimangono
impressi per sempre. Come tante persone, quel giorno di vent’anni fa, stavo
seguendo in diretta via Internet il rientro dello Shuttle *Columbia*.Dieci anni fa scrissi
[queste parole](https://attivissimo.blogspot.com/2013/02/dieci-anni-fa-lo-shuttle-columbia-cadde.html), che credo siano ancora valide ora che si torna a volare frequentemente
nello spazio e si pianificano nuovi veicoli e nuove missioni, come promemoria
del fatto che lo spazio è un ambiente ostile che non perdona e che non va mai,
in nessun caso, preso sottogamba. *Per aspera ad astra*.

> *Ricordo una voce del Controllo Missione che cercava ripetutamente, oltre
> ogni buon senso e ogni speranza, di avere risposta alle sue chiamate via
> radio dallo Shuttle* Columbia*che stava rientrando sulla Terra al termine della propria missione.
> Ricordo le prime immagini di quei frammenti brillanti che solcavano in
> gruppo il cielo, tracciando scie bianche che non lasciavano spazio a
> conclusioni alternative.*
>
> *Ricordo la voce rotta del direttore di volo che dava l'ordine che nessun
> direttore vorrebbe mai dare: chiudere a chiave le porte della sala
> controllo e sigillare i computer. L'ordine significa che la missione si è
> conclusa in tragedia e che ora bisogna congelare la situazione per capire
> cosa è andato terribilmente storto. Sette astronauti erano morti: Rick
> Husband, William McCool, Michael Anderson, Kalpana Chawla, David Brown,
> Laurel Clark, Ilan Ramon. Di loro restavano soltanto le immagini, a quel
> punto amaramente fuori luogo, dei loro sorrisi e dei loro sereni resoconti
> degli esperimenti svolti durante la missione, trasmesse a terra prima del
> rientro. C'era persino un video, recuperato fra i rottami, che mostrava
> l'equipaggio durante le fasi iniziali del rientro, ignaro di quello che
> sarebbe accaduto pochi minuti più tardi.*
>
> [![](https://blogger.googleusercontent.com/img/b/R29vZ2xl/AVvXsEioAEoEColiK1bNtdWTOoL0tOnL9s2CI5oVfVaOQBglvd4Deuwluvc45rDELj1PQ8khhVCJk2wk6pEK-C8H9HzDm32ImuQA8IW-iYNP0MqpZ9q3U16nP91ONx7nfTmkGgXVMynaCw/s16000/crew_orbit.jpg)](https://blogger.googleusercontent.com/img/b/R29vZ2xl/AVvXsEioAEoEColiK1bNtdWTOoL0tOnL9s2CI5oVfVaOQBglvd4Deuwluvc45rDELj1PQ8khhVCJk2wk6pEK-C8H9HzDm32ImuQA8IW-iYNP0MqpZ9q3U16nP91ONx7nfTmkGgXVMynaCw/s1600/crew_orbit.jpg)
>
> *Durante il decollo, lo Shuttle era stato colpito all'ala sinistra da un
> frammento della schiuma isolante dei supporti del grande serbatoio di
> propellente che accompagnava la navetta. Il danno sembrava a prima vista
> trascurabile e la fase orbitale della missione era stata completata
> normalmente, ma l'impatto aveva in realtà aperto un varco nell'ala
> attraverso il quale, durante il rientro, era penetrato un getto dell'aria
> rovente che circondava il velivolo, fondendo la struttura dall'interno.
> L'ala si era spezzata e il velivolo spaziale privo di controllo si era
> disintegrato mentre correva a venti volte la velocità del suono, a circa
> 70 chilometri di quota.*
>
> *All'epoca erano circolate le
> [storie più strane](http://www.attivissimo.net/antibufala/shuttle/shuttle_columbia_nostradamus.htm)
> e alcuni giornali avevano pubblicato
> [falsi scoop](http://www.attivissimo.net/antibufala/columbia/shuttle_columbia_foto_crepe.htm) sul disastro. Nel 2008 fu pubblicato il
> [rapporto finale](http://attivissimo.blogspot.ch/2008/12/nuovo-rapporto-sullincidente-dello.html)
> sulle cause della perdita dell'equipaggio e del veicolo. Questo secondo
> incidente mortale con uno Shuttle (dopo quello del* Challenger*nel 1986) fu l'inizio della fine per questo veicolo straordinario.*

Due disastri avvenuti (e
[tanti altri sfiorati](https://attivissimo.blogspot.com/2019/10/i-disastri-sfiorati-dello-shuttle.html)) non solo per colpa di un veicolo eccessivamente complesso e delicato,
frutto di mille compromessi tecnici e politici, non solo per colpa di un
ambiente che per sua natura è irto di pericoli, ma anche per colpa di un
difetto più insidioso: l’autocompiacimento della NASA, il suo eccesso di
fiducia e di tolleranza verso gli errori.

Entrambe le tragedie erano state preannunciate da problemi che i dirigenti
della NASA decisero ripetutamente di ignorare. E ogni missione che riusciva a
tornare a casa regolarmente nonostante danni sempre più gravi faceva crescere
quest’autocompiacimento, invece di far suonare campanelli d’allarme.
*“Visto? Siamo tornati anche stavolta, quindi quelle preoccupazioni sulle
scheggiature dello scudo termico o sul gelo eccessivo nelle guarnizioni dei
motori a propellente solido sono eccessive.”*

Nel 1986 e nel 2003 quattordici persone, e le loro famiglie, pagarono un
prezzo altissimo per quell’eccesso di fiducia.

Per il ventesimo anniversario del *Columbia*, il sempre documentatissimo
Eric Berger di *Ars Technica* ha pubblicato un
[articolo](https://arstechnica.com/science/2023/02/two-decades-after-the-columbia-disaster-is-nasas-safety-culture-fixed/)
che spiega bene la cultura della NASA che portò a questi incidenti.

[![](https://blogger.googleusercontent.com/img/b/R29vZ2xl/AVvXsEhKOIrPyVQ6pxw_CHMd2k8mUpMI-lEdLy7GRz_cy6s59Yf0lQeDDZvPGyPYITgGdjIN_8-ASqL4Iy2oh8jLiMxdhnCqjeZH1UDSBsyHK740kmYpgK09q2N2cKFSyYucUXiYsEwu5OCFwV_WsGS1aMd-ZqDvI7dmytkLrv49yl1HRWHFASF0ii4/s16000/STS-107_launchpad_circled-scaled.jpg)](https://blogger.googleusercontent.com/img/b/R29vZ2xl/AVvXsEhKOIrPyVQ6pxw_CHMd2k8mUpMI-lEdLy7GRz_cy6s59Yf0lQeDDZvPGyPYITgGdjIN_8-ASqL4Iy2oh8jLiMxdhnCqjeZH1UDSBsyHK740kmYpgK09q2N2cKFSyYucUXiYsEwu5OCFwV_WsGS1aMd-ZqDvI7dmytkLrv49yl1HRWHFASF0ii4/s2560/STS-107_launchpad_circled-scaled.jpg)

Lo Shuttle *Columbia* sulla rampa di lancio nei primi giorni del 2003. I
cerchi rossi indicano il punto di distacco del frammento di schiuma isolante e
il suo punto di impatto sull’ala sinistra del veicolo. Fonte:
[Ars Technica](https://arstechnica.com/science/2023/02/two-decades-after-the-columbia-disaster-is-nasas-safety-culture-fixed/).

Scott Manley inoltre ricostruisce istante per istante la dinamica del disastro
del *Columbia* sulla base delle inchieste effettuate:

Manley cita anche i principali rapporti tecnici e un libro sulla
vicenda:

* *[Columbia Accident Investigation Report](https://history.nasa.gov/columbia/CAIB.html)*;
* *[Columbia Crew Survival Investigation Report](https://www.nasa.gov/pdf/298870main_SP-2008-565.pdf)*;
* *[Loss of Signal - Aeromedical Lessons Learned from the STS-107 Columbia
  Space Shuttle Mishap](https://www.asma.org/asma/media/asma/Travel-Publications/NASA%20Shuttle/SP-2014-616.pdf)*;
* *[Bringing Columbia Home: The Untold Story of a Lost Space Shuttle and
  Her Crew](https://www.amazon.com/Bringing-Columbia-Home-Untold-Shuttle/dp/1948924617?crid=AEAW0LOWZOJT&keywords=bringing+columbia+home&qid=1675354750&sprefix=bringing+columbia+home,aps,498&sr=8-1&linkCode=sl1&tag=djsnm-20&linkId=05f4bcab8756f25bfa06c6ffea67bbcf&language=en_US&ref_=a...