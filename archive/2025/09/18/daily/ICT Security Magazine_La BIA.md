---
title: La BIA
url: https://www.ictsecuritymagazine.com/articoli/la-bia/
source: ICT Security Magazine
date: 2025-09-18
fetch_date: 2025-10-02T20:18:22.452863
---

# La BIA

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica Digitale](https://www.ictsecuritymagazine.com/argomenti/geopolitica-digitale/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Business Impact Analysis BIA processo continuità aziendale RTO RPO gestione rischi business continuity](https://www.ictsecuritymagazine.com/wp-content/uploads/untitled-design-5_jwKQPbec.png)

# La BIA

A cura di:[Federica Maria Rita Livelli](#molongui-disabled-link)  Ore 17 Settembre 202511 Settembre 2025

Questo articolo fa parte di una serie dedicata alla *Business Impact Analysis* (BIA) e alla gestione della continuità operativa aziendale. La BIA costituisce un elemento fondamentale per identificare i processi critici, definire gli obiettivi di *Recovery Time Objective* (RTO) e *Recovery Point Objective* (RPO), e sviluppare strategie efficaci di business continuity. Attraverso un approccio metodologico strutturato, esploreremo come mappare le priorità aziendali e costruire un sistema di resilienza operativa robusto.

## Business Impact Analysis (BIA): definizione e obiettivi strategici

La BIA si prefigge di determinare i requisiti di *Business Continuity* fornendo informazioni atte a identificare le soluzioni più idonee. Inoltre, questa fase include l’identificazione delle dipendenze delle risorse di supporto e la definizione dei *Recovery Time Objective* (RTO).

Lo scopo della BIA è, di fatto, mappare e stabilire le priorità dei prodotti e dei servizi critici e strategici, che devono essere protetti e ripristinati rapidamente in caso di interruzioni.

Si tratta anzitutto di fornire un inventario delle attività e delle risorse aziendali, per identificare ciò che deve essere protetto o ripristinato a seguito di eventuali interruzioni o crisi.

Inoltre, stabilire gli obiettivi di [RTO](https://www.researchgate.net/publication/372974163_The_role_of_RPO_and_RTO_in_disaster_recovery_planning) aiuta l’organizzazione a determinare il tempo entro il quale recuperare risorse e riattivare i processi, le attività, i servizi e i prodotti. Si tratta, quindi, anche di stabilire le priorità delle opzioni di trattamento del rischio nonché le strategie di risposta e di recupero, consentendo il raggiungimento degli obiettivi strategici dell’organizzazione.

È importante, altresì, stabilire gli obiettivi di RPO per determinare il punto in cui i dati devono essere recuperati per permettere il ripristino. Va ricordato che l’RPO è noto anche come la massima perdita di dati, che coincide con l’ultimo *backup*.

![BIA](https://www.ictsecuritymagazine.com/wp-content/uploads/inc.png)

Immagine creata da Federica Maria Rita Livelli

Inoltre, grazie alla BIA, un’organizzazione è in grado di:

* **Confermare la validità dell’ambito del programma di *Business Continuity*** in termini di attività e risorse aziendali necessarie per sostenere i processi, prodotti e servizi più critici e strategici. Ciò permette all’organizzazione di verificare se ci sono processi, prodotti e servizi inizialmente non considerati ma che risultano strategici in caso di interruzione.; in tal modo l’organizzazione può riesaminare l’ambito, identificando quali processi, prodotti e servizi devono essere inclusi e quali risorse devono essere considerate, poiché possono influenzare il programma di *Business Continuity.*
* **Identificare e comprendere gli obblighi legali, regolamentari e contrattuali** in modo da garantire una adeguata pianificazione della *Business Continuity* in termini di conformità.
* **Avere una chiara visibilità dei costi di implementazione della strategia di *Business Continuity*** a fronte della stima degli impatti (finanziari, reputazionali, contrattuali, normativi, operativi, ecc.) correlati ai tempi di interruzione, al fine di potere giustificare in modo documentato la selezione, l’implementazione e il mantenimento della strategia atta conseguire gli obiettivi di recupero.
* **Raccogliere i dati propedeutici alla stesura dei Piani di *Business Continuity*** in termini di: controlli esistenti; strategie di ripristino; requisiti in termini di team e personale; informazioni di contatti interni ed esterni; altre informazioni riferite alle specifiche risorse necessarie per il BCP.

Dopo aver raccolto queste informazioni, l’organizzazione – o, meglio, coloro che al suo interno sono incaricati di creare e mantenere il BPC – possono procedere a redigerlo.

La BIA si occupa di definire i requisiti di *Business Continuity*, identificare le dipendenze dalle risorse e convalidarle rispetto agli impatti stimati dei tempi di inattività. D’altro canto, il RA si concentra sulla comprensione della probabilità e della gravità delle perdite di attività e di risorse, con l’obiettivo di stabilire un elenco prioritario di trattamenti del rischio per prevenire interruzioni nella capacità dell’organizzazione di fornire prodotti e servizi.

#### Da dove iniziamo ad eseguire una BIA?

Solitamente per avviare la fase della BIA, si esegue un *iter* strutturato come segue.

* **Meeting iniziale con la *Leadership*,** per:
  + determinare le esigenze di *Business Continuity*, definendo il perimetro iniziale;
  + stabilire chi parteciperà al programma di BC;
  + preparare un primo cronoprogramma delle attività con il personale coinvolto.

* ***Kick-off meeting*** propedeutico a:
* allineare i partecipanti agli obiettivi del programma di BC con il supporto della *leadership*;
* presentare il programma delle attività di BIA;
* presentare la mappatura iniz...