---
title: Cresce la minaccia dei ransomware: il settore manifatturiero trema
url: https://www.securityinfo.it/2023/02/22/ransomware-manifatturiero-msp/?utm_source=rss&utm_medium=rss&utm_campaign=ransomware-manifatturiero-msp
source: Over Security - Cybersecurity news aggregator
date: 2023-02-23
fetch_date: 2025-10-04T07:53:30.618569
---

# Cresce la minaccia dei ransomware: il settore manifatturiero trema

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Cresce la minaccia dei ransomware: il settore manifatturiero trema

Feb 22, 2023  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [Mercato](https://www.securityinfo.it/category/approfondimenti/mercato/), [RSS](https://www.securityinfo.it/category/rss/)
 [0](https://www.securityinfo.it/2023/02/22/ransomware-manifatturiero-msp/#respond)

---

Nel suo [report relativo all’ultimo quarto del 2022](https://www.kroll.com/en/insights/publications/cyber/threat-intelligence-reports/q4-2022-threat-landscape-tech-manufacturing-ransomware-peaks), **Kroll ha portato alla luce trend di sicurezza e minacce che hanno plasmato gli ultimi quattro mesi dell’anno appena concluso.** Un anno che, come ben sappiamo, è stato segnato da una forte incertezza economica e geopolitica. Le conseguenze si sono fatte sentire anche nel mondo della cybersecurity, che si è trovata ad affrontare attacchi sempre più pericolosi e mirati.

**I ransomware sono stati i protagonisti del 2022**, soprattutto degli ultimi mesi: durante questo periodo il numero di attacchi di questo tipo è cresciuto, superando i numeri dell’anno precedente. Questi attacchi hanno colpito per lo più le industrie del manifatturiero, il settore della sanità e quello dei servizi professionali.

## MSP e manifatturiero tra gli obiettivi principali dei ransomware

Questi ultimi due sono stati i settori più colpiti da ogni tipo di attacco, con impatti spesso anche gravi, anche se **i cybercriminali hanno cominciato a volgere il loro interesse anche verso il settore tech e delle telecomunicazioni.** Proprio in questi due ambiti si è concentrata **gran parte degli attacchi, soprattutto ransomware, verso i managed service providers (MSP)**.

![ransomware manifatturiero](https://www.securityinfo.it/wp-content/uploads/2023/02/futuristic-smart-city-with-5g-global-network-technology.jpg)

rawpixel.com – Freepik

Come ha sottolineato **Stephen Green, Vice Presidente di Kroll,** **gli MSP sono stati** **gli obiettivi preferiti dai cybercriminali** per due motivi principali: il primo è che, essendo parte fondamentale della supply chain, la pressione verso il pagamento del riscatto è maggiore; in secondo luogo, avere accesso alla rete di un provider apre nuove opportunità di attacco verso altri clienti.

Ma è **il settore manifatturiero a essere stato uno degli obiettivi preferiti dai cybercriminali**, e il trend continuerà: i ransomware sono stati la maggior parte degli attacchi che hanno colpito le industrie di questo settore, arrivando a rappresentare più di un quinto del totale. I gruppi criminali sono stati particolarmente attivi in questo ambito. In questo caso il motivo è legato al fatto che, se un attacco va a buon fine, l’intero processo produttivo si ferma; **le industrie sono quindi più portate a pagare il riscatto per ripristinare il normale flusso di attività.**

## Le tendenze del 2022

Tra i risultati più interessanti del report ci sono quelli relativi alle minacce più comuni del 2022. È emerso che **gli attacchi per l’accesso non autorizzato delle risorse sono cresciuti significativamente rispetto al 2021**, arrivando a rappresentare un quarto delle minacce totali dello scorso anno. **Gli attacchi email compromise continuano a essere quelli più diffusi insieme ai ransomware**, segno che le tecniche di phishing continuano a evolversi e mietere vittime.

Proprio **il phishing, infatti, ha rappresentato il metodo di accesso iniziale più usato nel 2022**: più della metà degli attacchi hanno utilizzato questa tecnica come vettore inziale. Si è invece registrato un calo importante nello sfruttamento di vulnerabilità zero-day e di quelle già note e segnalate.

![ransomware manifatturiero](https://www.securityinfo.it/wp-content/uploads/2023/02/8088576_3825943-scaled.jpg)

Freepik

Per quanto riguarda i ransomware, la minaccia più pericolosa e distruttive per le aziende, **i gruppi continuano a evolvere le loro tecniche per sfuggire ai controlli di sicurezza sempre più stringenti.** LockBit è stato in assoluto il ransomware più diffuso del 2022, e il modello del ransomware-as-a-service è diventato sempre più popolare.

## Cosa ci attende?

Quello che ci racconta il report è di **un panorama di minacce sempre più pericolose**, nel quale gli attaccanti continuano ad affinare le loro tecniche per superare i nuovi sistemi di sicurezza. Questo trend proseguirà anche nel 2023: **il cybercrimine è un settore in evoluzione, in cui ogni giorno nascono nuovi gruppi e si formano nuove alleanze.**

Quello che sta avvenendo già da un po’, come sottolinea Kroll, è una **democratizzazione del cybercrimin**e, soprattutto in seguito alla diffusione di strumenti come ChatGPT che consentono di generare script malevoli. **Il modello as-a-service, inoltre, continuerà ad attirare nuovi criminali** permettendo a chiunque, anche chi non ha conoscenze tecniche, di sferrare un attacco.

![ransomware manifatturiero](https://www.securityinfo.it/wp-content/uploads/2023/02/27272086_JEMA-GER-1426-24-scaled.jpg)

laptop cyber security technology poster

[**Nessun settore è al riparo dalle minacce informatiche**](https://www.securityinfo.it/2023/02/03/ransomware-iab-infostealer-minacce-2023/): le imprese devono continuare a investire sulla cybersecurity, definendo programmi di detection & response per ridurre gli impatti degli attacchi e seguendo le migliori pratiche di sicurezza del momento. Sono in particolare **le aziende del manifatturiero che dovranno prestare la massima attenzione alle minacce, in particolare ai ransomware, e prepararsi a constrastarle.**

Condividi l'articolo

* [Tweet](https://twitter.com/share)

---

* [cyber crimine](https://...