---
title: La governance di sicurezza del Programma spaziale europeo
url: https://www.ictsecuritymagazine.com/articoli/programma-spaziale-europeo/
source: ICT Security Magazine
date: 2024-10-17
fetch_date: 2025-10-06T18:55:58.167318
---

# La governance di sicurezza del Programma spaziale europeo

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![governance di sicurezza del Programma spaziale europeo](https://www.ictsecuritymagazine.com/wp-content/uploads/governance-di-sicurezza-del-Programma-spaziale-europeo.jpg)

# La governance di sicurezza del Programma spaziale europeo

A cura di:[Antonio Piccirillo](#molongui-disabled-link)  Ore 16 Ottobre 2024

Il programma spaziale europeo rappresenta un elemento chiave per l’autonomia strategica dell’Unione Europea, nonché per lo sviluppo tecnologico e la sicurezza nel settore spaziale. Attraverso un complesso quadro normativo, che include il Trattato di Lisbona e regolamenti successivi, l’UE ha definito le basi legali e operative per la gestione e la sicurezza delle sue infrastrutture spaziali. Questo articolo esplora il quadro legale, gli organismi coinvolti, le regole di sicurezza e le iniziative in corso, offrendo una panoramica approfondita della governance del programma spaziale europeo.

## Il quadro legale e il Programma spaziale europeo

Il Trattato di Lisbona[[1]](#_ftn1) stabiliva che l’Unione potesse perseguire una politica spaziale europea, promuovendo iniziative comuni, sostenendo la ricerca e lo sviluppo tecnologico e coordinando gli sforzi necessari per l’esplorazione e l’utilizzo dello spazio. Queste iniziative – recita il Trattato – possono assumere la forma di un Programma spaziale europeo: pertanto le iniziative del Parlamento europeo e del Consiglio, come il Programma spaziale stesso o lo *Space working party,* possono essere ricondotte al Trattato.

Nel 2021 il Regolamento (UE) 2021/696, che abrogava i precedenti, istituiva il programma spaziale dell’Unione europea e sanciva la nascita dell’Agenzia dell’Unione europea per il programma spaziale (EUSPA). In aggiunta ai componenti Galileo e PRS, EGNOS, Copernicus, SSA/SST e GOVSATCOM, ricompresi nel Regolamento (UE) 2021/696, possiamo considerare anche il Programma dell’Unione per una connettività sicura (IRIS2) introdotto dal Regolamento (UE) 2023/588.

Di fondamentale importanza è altresì la decisione (PESC) 2021/698, che definisce i meccanismi e il ruolo Consiglio dell’Unione europea e dell’Alto Rappresentante per prevenire una minaccia alla sicurezza dell’Unione o di uno o più dei suoi Stati membri, o per attenuare le conseguenze di un danno grave agli interessi essenziali dell’Unione o di uno o più dei suoi Stati membri, derivante dal dispiegamento, dal funzionamento o dall’uso dei sistemi istituiti e dei servizi forniti nell’ambito delle componenti del programma spaziale dell’Unione, oppure in caso di minaccia al funzionamento di uno di tali sistemi o alla fornitura dei servizi.

## Alcuni principi

Al fine di comprendere le dinamiche e la *governance* degli aspetti di sicurezza, occorre considerare due principi fondamentali.

1. Il primo è quello sancito dall’articolo 4 (2) del Trattato sull’Unione europea[[2]](#_ftn2), secondo il quale **la sicurezza nazionale resta competenza esclusiva di ciascuno Stato membro**. Da qui discende una notevole capacità degli Stati membri di direzionare (cd. *steering*), a livello degli organi comunitari, i vari dossier con impatti sulla sicurezza, compresi quelli relativi al settore spaziale.

1. Il secondo aspetto è legato alla giurisdizione delle regole di sicurezza: a ogni istituzione europea, come alle agenzie da essi coordinate, si applicano le regole di quella istituzione. Nonostante le regole di *information assurance*, COMSEC e *crypto* discendano tutte, per sommi capi, da quelle del **Consiglio[[3]](#_ftn3), alla Commissione, al Parlamento e al Servizio Europeo di Azione Esterna (EEAS) si applicano le proprie regole di sicurezza**. Nel Programma spaziale il medesimo principio si applica anche all’Agenzia Spaziale Europea (ESA) e all’Agenzia per i Programmi Spaziali Europei (EUSPA). Non esistono, conseguentemente, un *corpus* unico di regole di sicurezza e un’unica Autorità di Sicurezza a livello del Programma spaziale, bensì regole diverse, anche se omogenee.

## Una governance multilivello

Il Regolamento spaziale ha ribadito due principi, ovvero (1) quello secondo cui bisogna **tenere conto dell’esperienza acquisita dagli Stati membri nel settore della sicurezza** e ispirarsi alle loro migliori pratiche; e (2) l’applicabilità delle regole di sicurezza del Consiglio e della Commissione, che prevedono, tra le altre cose, una **separazione tra le funzioni operative e di accreditamento.**

La Commissione Europea (DG DEFIS), quale *programme manager*, ha la responsabilità generale dell’attuazione del programma anche nel settore della sicurezza, fatte salve le prerogative degli Stati membri in materia di sicurezza nazionale.

Con il supporto di EUSPA, garantisce:

1. la protezione dell’infrastruttura (sia spaziale sia di terra) e la fornitura di servizi, in particolare contro gli attacchi fisici e informatici, incluse le interferenze con i flussi di dati;
2. **il controllo e la gestione dei trasferimenti di tecnologia;**
3. **lo sviluppo e la conservazione all’interno dell’Unione delle competenze e delle conoscenze acquisite;**
4. la protezione delle informazioni sensibili non classificate e delle informazioni classificate.

Sulla base dell’analisi del rischio e delle minacce per ciascun componente, la Commissione definisce i requisiti di sicurezza di quel componente[[4]](#...