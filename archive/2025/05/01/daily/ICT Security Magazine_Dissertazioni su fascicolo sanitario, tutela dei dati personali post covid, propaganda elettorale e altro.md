---
title: Dissertazioni su fascicolo sanitario, tutela dei dati personali post covid, propaganda elettorale e altro
url: https://www.ictsecuritymagazine.com/articoli/dati-personali-covid/
source: ICT Security Magazine
date: 2025-05-01
fetch_date: 2025-10-06T22:29:25.957784
---

# Dissertazioni su fascicolo sanitario, tutela dei dati personali post covid, propaganda elettorale e altro

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![tutela dei dati personali nel Fascicolo Sanitario Elettronico e trattamento durante l’emergenza Covid-19 secondo il GDPR](https://www.ictsecuritymagazine.com/wp-content/uploads/untitled-design-7_wVfbwtFG.png)

# Fascicolo sanitario e tutela dei dati personali post covid, propaganda elettorale e altro

A cura di:[Maurizio Lucca](#molongui-disabled-link)  Ore 30 Aprile 20258 Maggio 2025

La disciplina di protezione dei dati personali prevede che i soggetti pubblici possono trattare i dati personali degli interessati (*ex* art. 4, n. 1, del Regolamento UE 2016/679, Regolamento Generale sulla Protezione dei Dati, RGPD/GDPR) se il trattamento è necessario «*per adempiere un obbligo legale al quale è soggetto il titolare del trattamento*», oppure «*per l’esecuzione di un compito di interesse pubblico o connesso all’esercizio di pubblici poteri di cui è investito il titolare del trattamento*» (*ex* art. 6, par. 1, lett. c) ed e) del Regolamento e art. 2 – *ter* del Codice).

## **Trattamento e diffusione dei dati**

Il trattamento deve, comunque, trovare fondamento nel diritto dell’Unione o dello Stato membro che deve perseguire un obiettivo di interesse pubblico ed essere proporzionato al perseguimento dello stesso, stabilendo che la finalità del trattamento deve essere necessaria per l’esecuzione di un compito svolto nel pubblico interesse o connesso all’esercizio di pubblici poteri di cui è investito il titolare del trattamento.

Il titolare del trattamento è tenuto a rispettare i principi in materia di protezione dei dati, fra i quali quello di “*liceità, correttezza e trasparenza*” nonché di “*minimizzazione*”, in base ai quali i dati personali devono essere «*trattati in modo lecito, corretto e trasparente nei confronti dell’interessato*» e devono essere «*adeguati, pertinenti e limitati a quanto necessario rispetto alle finalità per le quali sono trattati*» (*ex* art. 5, paragrafo 1, lett. a) e c) del Regolamento), dovendo apprestare misure specifiche (valutazione di impatto sulla protezione dei dati personali), cautele e tutele per la loro diffusione[[1]](#_ftn1).

Le disposizioni in materia di trasparenza amministrativa prevedono (per la PPAA) specifici obblighi di pubblicazione dei dati personali che devono sempre avvenire in base ad una fonte normativa primaria, trovando un loro limite all’accesso civico generalizzato, precluso quando l’accesso possa incidere sulla tutela individuale[[2]](#_ftn2).

Il [titolare del trattamento](https://www.ictsecuritymagazine.com/articoli/il-ruolo-del-responsabile-del-trattamento-nella-gestione-della-sicurezza-dei-dati-aspetti-contrattuali-e-pratici/) è sempre tenuto a risarcire il danno cagionato ad un interessato da un trattamento non conforme al GDPR, e può essere esonerato solo se dimostra che l’evento dannoso non gli è alcun modo imputabile (inversione dell’onere della prova)[[3]](#_ftn3).

## **Accesso e tutela dei dati personali**

L’art. 60 del d.lgs. n. 196 del 30 giugno 2003 precisa che «*Quando il trattamento concerne dati idonei a rivelare lo stato di salute o la vita sessuale, il trattamento è consentito se la situazione giuridicamente rilevante che si intende tutelare con la richiesta di accesso ai documenti amministrativi è di rango almeno pari ai diritti dell’interessato, ovvero consiste in un diritto della personalità o in un altro diritto o libertà fondamentale e inviolabile*».

L’approdo comporta che quando l’accesso si riferisce a dati sensibili, ovvero dati sensibilissimi (idonei a rivelare lo stato di salute o la vita sessuale), l’accesso può essere esercitato soltanto se, in seguito ad una delicata operazione di bilanciamento di interessi, la situazione giuridica rilevante sottesa al diritto di accesso viene considerata di rango almeno pari al diritto alla riservatezza riferito alla sfera della salute dell’interessato: tale comparazione va effettuata in concreto, sulla base dei principi di proporzionalità, pertinenza e non eccedenza[[4]](#_ftn4).

Questa particolarità comporta che l’accesso possa ritenersi, comunque possibile, previo oscuramento dei dati sensibili e sensibilissimi contenuti negli atti in ostensione[[5]](#_ftn5).

## **Diffusione *on line* di dati personali (ipotesi particolari)**

Si vuole segnalare l’obbligo dell’oscuramento dei dati identificativi, in presenza di situazioni “*sensibili*”, prima di procedere allo loro diffusione *on line*, ipotesi che opera anche con riferimento alla pubblicazione delle sentenze nella banche dati istituzionali: nei procedimenti coinvolgenti rapporti di famiglia, di stato delle persone, ovvero minorenni è direttamente la legge a vietare la diffusione dei dati personali (fattispecie regolate dall’art. 52, commi 1 e 2 del d.lgs. n. 196/2003), rimettano, altresì, all’Autorità giudiziaria procedente la decisione sull’oscuramento o meno dei dati personali, su richiesta dell’interessato, o allorquando ciò risulti necessario per tutelare i diritti e la dignità dell’interessato[[6]](#_ftn6).

In assenza di determinazione del giudice, la legge ammette espressamente la diffusione del contenuto integrale delle pronunce giurisdizionali (*ex* art. 51, comma 2 e art. 52, comma 7, del d.lgs. n. 196/2003), rendendole accessibili a tutti mediante un sistema informativo istituzionale: è possibil...