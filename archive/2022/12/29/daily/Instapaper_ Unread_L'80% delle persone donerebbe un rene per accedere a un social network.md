---
title: L'80% delle persone donerebbe un rene per accedere a un social network
url: https://www.wired.it/article/sondaggi-online-clausole-lettura-studio/
source: Instapaper: Unread
date: 2022-12-29
fetch_date: 2025-10-04T02:42:30.099181
---

# L'80% delle persone donerebbe un rene per accedere a un social network

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

L'80% delle persone donerebbe un rene per accedere a un social network

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

Close Banner

Close

[![Wired Next Fest](/verso/static/wired/assets/wnf-156x40.png)](https://eventi.wired.it/nextfest25-trentino)

00

Giorni

:

00

Ore

:

00

Minuti

:

00

Secondi

[Iscriviti, ingresso gratuito](https://eventi.wired.it/nextfest25-trentino/ticket)[3-5 ottobre, Rovereto](https://eventi.wired.it/nextfest25-trentino)

[Chiara Di Lucente](/author/cdilucente/)

lo studio

26.12.2022

# L'80% delle persone donerebbe un rene per accedere a un social network

La clausola estrema - inserita da un gruppo di ricercatori  - faceva parte dei termini di servizio di un sondaggio online per l'accesso a un servizio digitale fittizio

![L'80 delle persone donerebbe un rene per accedere a un social network](https://media-assets.wired.it/photos/63a57e18e1d470c589f38877/16:9/w_2560%2Cc_limit/hands-g062036dab_1280.jpg)

Foto: Pixabay

Accettereste di **donare un rene** in cambio dell’**accesso a un social network**? Sembra una domanda strampalata, ma cosa succederebbe se si trattasse di una **clausola** all’interno dei **termini di servizio** di quest’ultimo, accettati senza averli letti? È l’ipotesi che ha voluto indagare un gruppo di ricercatori della York University, a Toronto, in Canada, che ha rivelato come le persone - anche quelle che dichiarano di preoccuparsi per la loro privacy sul web - generalmente **ignorano** ciò che viene scritto nei contratti online relativi ai termini di servizio, **accettando potenzialmente le condizioni più disparate**, dalla raccolta di dati tramite attivazione di fotocamera o [microfono](https://www.wired.it/gadget/domotica/2019/02/21/google-nest-microfono/), alla condivisione di questi ultimi con le agenzie di sicurezza nazionale, fino ad arrivare a **donazioni di reni, braccia, gambe o altri “organi ridondanti”**. Lo studio, che è stato pubblicato sulla rivista [*International journal of communication*](https://ijoc.org/index.php/ijoc/article/view/17146/3919), mette in luce la necessità di **riflettere sul design delle schermate di accesso** ai servizi digitali e di **ripensare** il modo in cui vengono comunicate **le** [**policy**](https://www.wired.it/article/riconoscimento-facciale-concerto-natalizio/) di servizio, spesso troppo lunghe e complicate.

## La più grande menzogna su Internet

Molti esperti ritengono che **accettare i termini di servizio**, le policy sulla privacy e altre politiche sui servizi digitali online sia “**la più grande menzogna su Internet”**, perché generalmente si accetta rispondendo a un meccanismo di consenso comune, **senza sapere** nel dettaglio **a cosa si sta acconsentendo**. In altre parole, le persone tendono a **ignorare ciò che viene scritto nelle politiche di accesso di servizi digitali**, mentendo, al momento dell’accettazione, sulla loro conoscenza e sulla comprensione delle implicazioni che esse possono avere, soprattutto riguardo la **privacy**. In particolare, una modalità molto comune con cui si manifesta questo **falso consenso** è tramite i cosiddetti *clickwrap*, **prompt digitali che consentono all'utente di fornire o negare il proprio consenso** a una politica o a un insieme di politiche facendo clic su un pulsante che suggerisce “Accetto” o “Non accetto”. Per i servizi di social network, spesso i clickwrap appaiono durante l’iscrizione, oppure quando cambiano i termini di servizio, includendo un **pulsante “Accetta” o “Partecipa” dal design accattivante**, con vicino un link con cui visualizzare i termini di servizio e le policy sulla privacy. Il testo di accompagnamento al clickwrap, infatti, in genere suggerisce che, cliccando sul pulsante, le persone accettano le policy, accessibili tramite link. Quello che succede, però, è che le persone **cliccano sul pulsante di accordo senza prima visualizzare i** [**termini di servizio**](https://www.wired.it/internet/social-network/2021/05/26/youtube-nuovi-termini-servizio-pubblicita/), comunicando al fornitore di servizi digitali che ne hanno avuto accesso e li hanno compresi, quando in realtà **non l'hanno fatto davvero**.

Questo comportamento fa parte del cosiddetto **paradosso della privacy**, ovvero quel fenomeno che comprende le differenze tra ciò che gli individui dicono sulle loro preoccupazioni relative alla privacy e le azioni che effettivamente compiono per tutelarla. Ciò **accade anche per chi normalmente si preoccupa di più**: secondo numerosi studi, infatti, gli adulti con più di 50 anni di età dichiarano più di altre fasce d’età di avere preoccupazioni per la [privacy](https://www.wired.it/article/identita-digitale-europa-problemi-spid-standard-web/) online e di essere disposti ad assumere specifici comportamenti in base a esse. Alla luce di queste informazioni, i ricercatori hanno voluto indagare **se, la misura e i motivi** per cui queste persone **mentono alle domande di accettazione** dei termini di servizio online.

## Lo studio

Per farlo, i ricercatori hanno coinvolto oltre 500 persone con più di 50 anni in un sondaggio in cui venivano indagate le abitudini sull’accettazione dei termini di servizio e delle privacy policy dei servizi digitali; successivamente ai partecipanti veniva chiesto di **accedere**, tramite un clickwrap, **a una falsa società di** [**social media**](https://www.wired.it/article/tiktok-blocco-stati-uniti-biden/) **chiamata NameDrop**.

"*Abbiamo condotto un sondaggio sperimentale per stimare il coinvolgimento degli anziani in un processo di consenso online e per valutare i loro comportamenti in materia di privacy. Abbiamo scoperto che la maggioranza di essi si è precipitata, accettando l'informativa sulla privacy senza accedervi*", ha affermato Jonathan Obar, primo autore dello studio.

In effetti, i risultati hanno rivelato che il **77,6% dei partecipanti** ha **accettato l'informativa sulla privacy senza** **visualizzarla**. Anche per chi decideva di visionare le policy proposte dall'azienda, comunque, il tempo medio speso per leggerle ammontava a circa **70 secondi**, mentre per i termini di servizio venivano spesi in media **81,4 secondi**. “*La privacy policy avrebbe potuto essere di 10 o di 100.000 parole*”, si legge nello studio. “*Potrebbe aver avuto informazioni riguardo la raccolta dei* [*dati personali*](https://www.wired.it/internet/regole/2019/05/17/gdpr-trattamento-dati-personali/) *e il loro collegamento a future iniziative con l’intelligenza artificiale; potrebbe aver menzionato connessioni tra utilizzo dei dati, privacy, reputazione e idoneità a servizi; potrebbe aver riportato informazioni sulle opportunità di dissenso, come informazioni su organizzazioni di tutela della privacy, difensori civici o riferimenti a leggi o a politiche applicabili*”. Ma a causa della decisione presa da molti partecipanti **di accettare senza accedere o leggendo la privacy policy tramite il clickwrap**, sottolineano gli autori, gli utenti hanno rapidamente aggirato queste informazioni, rinunciando a un coinvolgimento e alle opportunità di [dissenso](https://www.wired.it/article/regione-lazio-multa-garante-privacy/) nell’ambito dei servizi online e della privacy.

## Le conseguenze estreme

Per evidenziare le possibili conseguenze di questi comportamenti, i ricercatori hanno incluso all’interno dell’informativa sulla privacy due clausole: una che ...