---
title: Forum Cyber 4.0, la strategia cybersecurity oltre il PNRR
url: https://www.ictsecuritymagazine.com/notizie/forum-cyber-4-0-la-strategia-cybersecurity-oltre-il-pnrr/
source: ICT Security Magazine
date: 2024-05-31
fetch_date: 2025-10-06T16:52:44.934439
---

# Forum Cyber 4.0, la strategia cybersecurity oltre il PNRR

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/forum4.0.jpg)

# Forum Cyber 4.0, la strategia cybersecurity oltre il PNRR

A cura di:[Redazione](#molongui-disabled-link)  Ore 30 Maggio 2024

Un punto di riferimento per la comunità dell’innovazione e delle competenze **cybersecurity**, un luogo di incontro e confronto con i vertici della cyber sicurezza nazionale, le autorità sovranazionali, gli esperti e le aziende leader del settore: torna per il secondo anno consecutivo **Cyber 4.0 Forum**, l’evento organizzato da **Cyber 4.0 il 3 e 4 giugno a Roma**, al The Dome dell’Università LUISS, sede di viale Romania.

Interlocutore di riferimento per lo sviluppo di competenze e capacità operative in materia di sicurezza informatica, Cyber 4.0 sviluppa la sua azione in linea con la **Strategia Nazionale di Cybersicurezza** e del mandato istituzionale attribuito dal Ministero delle Imprese e del Made in Italy (MiMIT) di supportare imprese e pubblica amministrazione per una transizione digitale sicura.

Sarà il presidente di Cyber 4.0, **Leonardo Querzoni** ad aprire i lavori del Forum (lunedì 3, ore 9.30). A conferma ruolo che il Centro ha acquisito nell’architettura della cybersecurity nazionale è prevista la partecipazione, tra i relatori di spicco, del prefetto Bruno Frattasi, direttore generale dell’Agenzia per la Cybersicurezza Nazionale, di Valentino Valentini, vice ministro delle Imprese e del Made in Italy (MiMIT) e di Luca Tagliaretti, executive director dello European Cybersecurity Competence Center. Previsti, dal mondo accademico, gli interventi di Luigi Gubitosi, presidente dell’Università Luiss, e Antonella Polimeni, rettrice della Sapienza Università di Roma.

Una due-giorni intensa con un ricco **programma** per una platea di istituzioni, imprese, Pmi e startup, enti di ricerca, professionisti, specialisti e studenti, per fare il punto su sfide e opportunità presenti e future del settore. Conferenze, tavole rotonde, presentazioni e momenti di networking aiuteranno a raccogliere spunti e riflessioni sulle sfide della cybersecurity in Italia e nel mondo, le iniziative di rafforzamento di capacità e competenze tra le imprese, pubbliche amministrazioni e nel mondo del lavoro, il quadro regolamentare e strategico nazionale, le prospettive evolutive nel solco delle linee di sviluppo dell’Unione Europea.

Il Forum sarà l’occasione per un bilancio delle azioni messe in atto dal Centro a supporto della transizione digitale sicura per aziende e Pa, in ambito PNRR, con un focus sui servizi e incentivi erogati pari a oltre **4 milioni di euro** in termini di sostegno alle imprese, attività di advisory, promozione dell’innovazione e della ricerca industriale. Ma anche numerosissime iniziative di formazione e awareness rivolte a un numero sempre crescente di controparti, dal comune cittadino ai professionisti del settore privato, dagli studenti di scuole dalle imprese alla PA, inclusi i suoi livelli apicali.

*“Un anno dopo essersi qualificato come soggetto attuatore PNRR per il MiMIT, e aver sviluppato un’importante azione di sviluppo della cyber security di imprese italiane, Cyber 4.0 rilancia la propria missione anche in ottica internazionale, in particolare portando competenze di **capacity building** **nei paesi in via di sviluppo*** – annuncia il direttore, **Matteo Lucchetti** -. *Per l’Italia sarà strategico posizionarsi in Africa, con i primi contatti avviati con il Ghana, uno dei paesi più avanzati nell’area subsahariana sul tema della sicurezza informatica e in America Latina, dove Cyber 4.0 entrerà a far parte del LAC4, Latin American and Caribbean Cyber Crime Competence Center, finanziato dall’UE per il rafforzamento di competenze e capacità cyber nella regione”.*

Approfondimenti verticali saranno dedicati ad alcune tecnologie abilitanti dell’Industria 4.0, come soluzioni e casi reali nell’utilizzo della **blockchain** nel comparto produttivo e nella PA dopo l’hype, il **quantum computing** – vero e proprio spartiacque per la sicurezza informatica, ma anche le sfide e le opportunità offerte dall’**AI**, un ambito che vede l’UE in ritardo rispetto alle superpotenze globali ma che avrà un enorme impatto su organizzazioni, procedure e tecnologie per la cybersecurity. Basti pensare che, nel periodo 2010-22 la Cina ha pubblicato il 61,13% dei brevetti AI, gli Stati Uniti il 20,9%, il resto del mondo il 15,71% e solo il 2,03% l’Unione europea e il Regno Unito insieme (2024 AI Index report).

Ulteriore attenzione sarà quindi rivolta al futuro delle **imprese che producono cybersecurity in Italia**. *“Senza investimenti strutturali da parte delle istituzioni e senza supporti per le PMI, che rappresentano il 99% del tessuto produttivo del Paese, cosa accadrà dopo il PNRR?* – rilancia Lucchetti – *Bene il consolidamento di un quadro normativo estremamente corposo, in Italia come in Europa, ma basterà per sviluppare il mercato della cybersecurity e dare continuità agli investimenti in soluzioni programmabili e competitive da parte di startup, PMI e grandi imprese? Per raggiungere l’autonomia tecnologica serve un piano ragionato di investimenti e ricerca, a potenziamento e supporto di quanto fatto finora”.*

Forum Cyber 4.0 affronterà anche il tema dello *skill gap*, dedicando ampio ...