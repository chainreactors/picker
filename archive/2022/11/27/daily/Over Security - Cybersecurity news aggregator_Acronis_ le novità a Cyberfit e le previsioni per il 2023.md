---
title: Acronis: le novità a Cyberfit e le previsioni per il 2023
url: https://www.securityinfo.it/2022/11/26/acronis-novita-cyberfit-previsioni/?utm_source=rss&utm_medium=rss&utm_campaign=acronis-novita-cyberfit-previsioni
source: Over Security - Cybersecurity news aggregator
date: 2022-11-27
fetch_date: 2025-10-03T23:53:32.682277
---

# Acronis: le novità a Cyberfit e le previsioni per il 2023

Aggiornamenti recenti Ottobre 3rd, 2025 4:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)
* [CERT-AGID 20–26 settembre: phishing, malware e PEC compromesse](https://www.securityinfo.it/2025/09/29/cert-agid-20-26-settembre-phishing-malware-e-pec-compromesse/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Acronis: le novità a Cyberfit e le previsioni per il 2023

Nov 26, 2022  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Mercato](https://www.securityinfo.it/category/news/mercato-news/), [News](https://www.securityinfo.it/category/news/), [Prodotto](https://www.securityinfo.it/category/news/prodotto-news/), [RSS](https://www.securityinfo.it/category/rss/)
 [0](https://www.securityinfo.it/2022/11/26/acronis-novita-cyberfit-previsioni/#respond)

---

Durante l’annuale summit Cyberfit, **Acronis ha presentato alcune importante novità per la piattaforma Cyber Protect Cloud e ha reso note le previsioni sull’evoluzione delle minacce per il 2023**.

Il primo importante annuncio è stata **la nuova soluzione Acronis Advanced Security + EDR per migliorare le attività di individuazione, contenimento e risoluzione delle minacce.** Advanced Security + EDR è parte dell’attuale piattaforma Cyber Protect Cloud e offre un’interfaccia unificata per gestire gli attacchi avanzati e intraprendere la corretta sequenza di azioni volte a contrastare la minaccia e  ripristinare i sistemi.

I team di sicurezza hanno una visione completa della catena di attacco, con la possibilità di analizzarla e interpretarla. Questo è particolarmente utile per definire piani di risposta adeguati e prepararsi alle minacce future. Col supporto del machine learning, **i responsabili della sicurezza possono correlare gli eventi dell’attacco**, indagarli e correggere le vulnerabilità. Con Advanced Security + EDR si riducono costi e complessità e aumenta la protezione dei sistemi aziendali.

![Acronis Cyberfit](https://www.securityinfo.it/wp-content/uploads/2022/11/Adv-Management.Status-Report.png)

## Le nuove feature di MI e automazione

Durante il Cyberfit, Acronis ha anche annunciato **strumenti di machine intelligence e automazione a integrare la sua piattaforma**: Advanced Automation, che offre funzionalità di automazione per la continuità operativa, e l’aggiunta di machine intelligence ad Avanced Management.

I due strumenti sono utili in particolare ai Managed Service Provider per avere **una visione più completa e precisa dei sistemi dei clienti, e poter agire con tempestività in caso di attacchi**. Gran parte dei team di sicurezza, infatti, non ha una visione comune delle applicazioni e delle risorse del sistema, e questo rende più difficile contrastare le minacce e garantire il recupero dei sistemi in tempi brevi.

Grazie a strumenti basati su machine intelligence, **Cyber Protect Cloud permette il monitoraggio remoto per il rilevamento continuo di anomalie**; inoltre, Advanced Management, tra le altre cose, offrirà protezioni di sicurezza avanzate per desktop remoti come cyber scripting con autenticazione a due fattori.

## Acronis Cybefit Summit: le minacce informatiche del 2023

Nel corso del Cyberfit Summit, Acronis ha presentato anche le tendenze delle minacce informatiche per il 2023. **I ransomware continueranno a farla da padroni**: si prevede non solo un aumento degli attacchi, ma anche un miglioramento delle tecniche, con attori che diventano sempre più professionali nelle operazioni di esfiltrazione dati.

**In aumento anche gli attacchi contro gli strumenti di autenticazione e accesso all’identità**, **così come il phishing via email tramite strumenti automatizzati e personalizzati**. I dati raccolti dall’azienda mostrano che i marchi più contraffatti dalle campagna di email dannose sono DHL, Microsoft, Gmail e Paypal, con 600 campagne solo nella prima metà del 2022. Anche gli attacchi attraverso il browser, ad esempio tramite estensioni dannose, e quelli rivolti agli scambi di criptovalute diventeranno sempre più frequenti.

![Acronis Cyberfit](https://www.securityinfo.it/wp-content/uploads/2022/11/scam-g4a4d983ce_1280.jpg)

A causa dell’incremento di servizi basati su intelligenza artificiale e machine learning assisteremo a un aumento degli attacchi rivolti a questi modelli: i cybercriminali cercheranno di sfruttare i punti deboli degli algoritmo e distorcere i set per il training.

**Il panorama delle minacce si prospetta sempre più complesso**, coi ransomware che continuano a essere il tipo di attacco più temibile e dannoso per le aziende. Secondo il report 2022 di [Acronis sulla cybersicurezza](https://www.securityinfo.it/2022/07/19/acronis-fare-cyber-security-partendo-dalla-sicurezza-del-dato/)**, Conti e** **e Lapsus$ hanno inflitto i danni più ingenti alle vittime**: per il primo si parla di 10 milioni di dollari al governo del Costa Rica; per il secondo non è stato possibile valutare il danno, ma i criminali hanno sottratto più di 1TB di dati e ottenuto le credenziali di 70.000 utenti NVIDIA.

Condividi l'articolo

* [Tweet](https://twitter.com/share)

---

* [Acronis](https://www.securityinfo.it/tag/acronis/), [cybercrimine](https://www.securityinfo.it/tag/cybercrimine/), [cyberfit](https://www.securityinfo.it/tag/cyberfit/), [cyberfit summit](https://www.securityinfo.it/tag/cyberfit-summit/), [cybersicurezza](https://www.securityinfo.it/tag/cybersicurezza/), [machine intelligence](https://www.securityinfo.it/tag/machine-intelligence/), [machine learning](https://www.securityinfo.it/tag/machine-learning/), [Phishing](https://www.securityinfo.it/tag/phishing/), [Ransomware](https://www.securityinfo.it/tag/ransomware/)

[Sei tendenze per la cyber security nel 2023](https://www.securityinfo.it/2022/11/28/sei-tendenze-per-la-cyber-security-nel-2023/)
[Google ha rilasciato regole Yara per individuare Cobalt Strike](https://www.securityinfo.it/2022/11/25/google-ha-rilasciato-regole-yara-per-individuare-cobalt-strike/)

---

![](https://secure.gravatar.com/avatar/25fb9b2d4cf1cb03debb642c725b4309?s=90&d=mm&r=g)

##### [Marina Londei](https://www.securityinfo.it/author/marina-londei/)

##### Articoli correl...