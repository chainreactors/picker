---
title: Threat actors made in China
url: https://www.ictsecuritymagazine.com/articoli/threat-actors-made-in-china/
source: ICT Security Magazine
date: 2025-02-12
fetch_date: 2025-10-06T20:40:04.008205
---

# Threat actors made in China

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![threat actors cinesi compresi i gruppi APT (APT1/Unit 61398, APT3/Gothic Panda, APT41/Winnti) che prendono di mira infrastrutture critiche, sistemi di difesa e proprietà intellettuale attraverso campagne di spionaggio statale e minacce persistenti avanzate](https://www.ictsecuritymagazine.com/wp-content/uploads/untitled-design_h0vOud7i.png)

# Threat actors made in China

A cura di:[Francesco Arruzzoli](#molongui-disabled-link)  Ore 11 Febbraio 202523 Settembre 2025

*Focus sulle campagne di cyber spionaggio del governo cinese nei confronti delle aziende HiTech americane ed europee.*

Con il processo di riforma iniziato negli anni ’70 e ’80 da Deng Xiaoping, la Cina ha compiuto progressivamente una trasformazione radicale che ha portato il Paese verso un futuro di grande crescita economica e di sviluppo industriale. Internet arriva in Cina negli anni ’90 e il governo di Pechino intravede immediatamente le sue grandi potenzialità, tanto da concentrare impressionanti risorse sullo sviluppo delle infrastrutture di telecomunicazione e tecnologiche del Paese.

Il 2015 è un anno molto particolare per la Cina: è l’anno in cui la Cina ha mostrato al mondo il suo piano.

## Made in China 2025: la strategia di Cyber Espansione Globale

Rilasciato nel 2015, *“Made in China 2025”* è il piano decennale del governo cinese per sviluppare rapidamente una politica industriale mirata a rendere la Cina dominante nella produzione high-tech globale, in particolare dieci industrie high-tech, tra cui: auto elettriche, tecnologie dell’informazione (IT) e delle telecomunicazioni di prossima generazione, robotica avanzata, intelligenza artificiale, ingegneria aerospaziale, biomedicina avanzata e nuovi materiali sintetici.

Se consideriamo ciò che è scritto nel piano industriale del governo, risulta evidente che l’obiettivo strategico di Pechino è ridurre la dipendenza della Cina dalla tecnologia straniera e promuovere i produttori high-tech cinesi per conquistare la leadership tecnologica mondiale nel modo più rapido possibile. Il piano prevede un forte investimento del governo in programmi per aumentare la posizione competitiva delle aziende cinesi sul mercato globale; e sicuramente anche l’impiego di operazioni di cyber spionaggio risulta determinante nel velocizzare il raggiungimento di tale scopo.

Lo spionaggio di segreti industriali e commerciali mira principalmente ad ottenere informazioni su come realizzare nuove tecnologie, processi industriali e commerciali in tempi brevi e con risorse proprie, saltando completamente la catena del valore, senza quindi dover investire in risorse economiche e umane necessarie a inventarle e progettarle: una pratica che nei fatti la Cina sta sempre più dimostrando di attuare, in particolar modo, attraverso il cyber spionaggio.

## Threat Actors cinesi e operazioni di spionaggio internazionale

Il 6 luglio 2022 il direttore dell’FBI Christopher Wray e il capo dell’MI5 Ken McCallum, in una conferenza congiunta senza precedenti svoltasi nella sede dell’MI5 a Thames House (Londra), hanno evidenziato come le attività di contrasto di entrambi i governi, inglese e statunitense, alle azioni di spionaggio del governo cinese siano più che raddoppiate negli ultimi tre anni.

Wray ha affermato in particolare che la Cina ha sviluppato il più grande programma di cyber spionaggio per rubare know-how mai realizzato da qualsiasi altro paese; e McCallum ha reso note attività di contrasto a diverse cyber-minacce cinesi, come quella che nel maggio 2022 l’MI5 ha bloccato contro il settore aerospaziale.

Wray ha inoltre affermato che la Cina sta traendo molte informazioni dal conflitto tra Russia e Ucraina, dalla sperimentazione di nuove tecniche di cyber spionaggio alle strategie per evitare qualsiasi tipo di sanzione nel caso invadesse Taiwan: evento che causerebbe una crisi economica molto più grave di quella avuta con la produzione dei chip nel 2022, sia per l’acquisizione indebita di know-how tecnologico sia perché causerebbe l’interruzione delle catene di approvvigionamento e gli investimenti occidentali in Cina verrebbero così trasformati in “ostaggi”.

Wray ha infine affermato che il governo cinese “rappresenta la più grande minaccia a lungo termine” alla sicurezza economica e nazionale per il Regno Unito, gli USA e gli alleati europei.

Nei mesi successivi alla conferenza gli Stati Uniti hanno cominciato a rallentare i progressi della Cina nell’industria chiave dei semiconduttori, vietando ai cittadini statunitensi di lavorare per aziende di chip cinesi, incrementando i controlli sulle esportazioni nonché richiedendo licenze e autorizzazioni alle aziende che esportano chip in Cina e che utilizzano strumenti o software statunitensi, suscitando notevoli malumori da parte del governo cinese.

La particolarità di questa conferenza – oltre al fatto di essere stata indetta per la prima volta congiuntamente da Stati Uniti e Regno Unito – è di fatto un ultimatum ufficiale per richiamare la Cina all’accordo del 2015 (fatto proprio in concomitanza della presentazione del piano industriale cinese), in cui Stati Uniti e Cina si impegnavano comunemente a non effettuare “furti informatici di proprietà intellettuale, inclusi segreti commerciali o altre informazioni commerciali riservate per vantaggio...