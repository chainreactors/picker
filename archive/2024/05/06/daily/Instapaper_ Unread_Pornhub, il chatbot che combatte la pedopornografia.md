---
title: Pornhub, il chatbot che combatte la pedopornografia
url: https://www.wired.it/article/pornhub-chatbot-pedopornografia-sperimentazione-regno-unito/
source: Instapaper: Unread
date: 2024-05-06
fetch_date: 2025-10-06T17:16:06.445162
---

# Pornhub, il chatbot che combatte la pedopornografia

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Il chatbot di Pornhub che combatte la pedopornografia

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Matt Burgess](/contributor/matt-burgess/)

[Security](/security/)

05.05.2024

# Il chatbot di Pornhub che combatte la pedopornografia

Nel Regno Unito la piattaforma ha condotto una sperimentazione per dissuadere gli utenti in cerca di contenuti legati ad abusi su minori, con risultati incoraggianti

![Il logo di Pornhub](https://media-assets.wired.it/photos/65e5a14b3ee94b99bbacef9f/16:9/w_2560%2Cc_limit/Pornhub-Stopped-Millions-From-Searching-for-Child-Abuse-Videos-Using-a-Chatbot-Security-GettyImages-1245768435.jpg)

Il logo di Pornhub su uno smartphoneNikolas Kokovlis/Getty Images

Negli ultimi due anni le milioni di persone che nel Regno Unito hanno cercato **video pedopornografici su [Pornhub](https://www.wired.it/article/pornhub-persone-consenzienti/)** sono state fermate. Quando un utente ha digitato [parole o espressioni](https://www.wired.co.uk/article/child-sexual-abuse-keywords-iwf) riconducibili ad abusi su minori – ed è successo 4,4 milioni di volte – **un pop-up ha bloccato la pagina** sul sito, segnalando che il **contenuto cercato era illegale**. E nella metà di questi casi, **un chatbot ha indicato alle persone dove rivolgersi per cercare aiuto**. Pornhub ha messo in campo entrambi gli strumenti – i messaggi e il chatbot – nel quadro di un **programma sperimentale**, condotto in collaborazione con due organizzazioni britanniche si occupano di tutela di minori. L'obiettivo era capire se fosse possibile dissuadere le persone dalla ricerca di materiale illegale con interventi leggeri. Un [rapporto](https://www.iwf.org.uk/chatbotreport) pubblicato a febbraio ha poi analizzato i risultati del test, evidenziando che **i pop-up hanno effettivamente portato a una diminuzione del numero di ricerche di [materiale pedopornografico](https://www.wired.it/article/pedopornografia-online-numeri-italia/)** (Csam) e spinto decine di persone a cercare supporto per il loro comportamento.

"*Il numero di ricerche è davvero spaventoso*", afferma Joel Scanlan, docente presso l'Università della Tasmania, che ha guidato la valutazione del chatbot di Pornhub, ribattezzato **reThink**. Durante la sperimentazione sono stati mostrati **4.400.960 avvisi** in risposta a ricerche collegate a materiale pedopornografico sulla versione britannica della piattaforma (nel 99% dei casi le ricerche effettuate durante il test non hanno generato avverimenti). “***C'è stata una riduzione significativa nel numero di ricerche durante l'intervento*** – afferma Scanlan –. ***Quindi i messaggi di deterrenza funzionano****”.*

Ogni anno sul web vengono individuati e rimossi **milioni di [immagini e video pedopornografici](https://www.wired.it/article/ai-che-generano-immagini-materiale-pedopornografico-stable-diffusion/)**. Questo tipo di materiale viene condiviso sui social media, scambiato in chat private, venduto sul dark web e in alcuni casi caricato su siti di pornografia legale. E anche se non consentono contenuti illegali sulle loro piattaforme, l'efficacia delle aziende tecnologiche e di quelle pornografiche nel eliminarli è [altalenante](https://www.nytimes.com/interactive/2019/11/09/us/internet-child-sex-abuse.html). Nel caso di **Pornhub**, nel 2020 il sito **ha [rimosso circa 10 milioni di video](https://arstechnica.com/tech-policy/2020/12/pornhub-purges-all-unverified-user-uploads-in-wake-of-abuse-allegations/)** pedopornografici o comunque problematici dopo la pubblicazione di una pesante [inchiesta del *New York Times*](https://www.nytimes.com/2020/12/04/opinion/sunday/pornhub-rape-trafficking.html) .

La piattaforma di video per adulti controllata da Aylo, l'ex MindGeek, utilizza **un elenco di 34mila termini vietati**, in diverse lingue e con milioni di combinazioni, per bloccare le ricerche di materiale pedopornografico, come riferisce un portavoce della società. È uno dei modi in cui Pornhub cerca di [combattere il materiale illegale](https://help.pornhub.com/hc/en-us/articles/4419900587155-Community-Guidelines), continua il portavoce, e fa parte degli sforzi messi in campo dall'azienda per **garantire la sicurezza degli utenti**, dopo anni di accuse per aver dato spazio a contenuti incentrati sull'abuso di minori e [video non consensuali](https://www.theverge.com/2023/12/22/24012152/pornhub-mindgeek-sex-trafficking-fine).

## La sperimentazione di Pornhub

Il chatbot di Pornhub è stato progettato e sviluppato dalla Internet Watch Foundation (Iwf), un'organizzazione no-profit che si occupa di rimuovere contenuti pedopornografici dalla rete, e dalla Lucy Faithfull Foundation, un'associazione benefica per la prevenzione degli abusi sessuali sui minori. Il sistema è intervenuto insieme ai messaggi di avvertimento **per un totale di 2,8 milioni di volte nel corso del test**. Dal momento che la sperimentazione ha conteggiato il numero di sessioni su Pornhub senza cercare di identificare gli individui coinvolti, è possibile che alcuni utenti siano stati contati più volte. Il rapporto evidenzia però la "***diminuzione significativa*" delle ricerche** **di contenuti Csam** su Pornhub, favorita almeno “*in parte*” dagli strumenti introdotti dal sito.

Il funzionamento del chatbot era relativamente semplice: il sistema si limitava a porre **una serie di domande agli utenti** (che potevano rispondere facendo clic su dei pulsanti,) per poi segnalare che il materiale cercato poteva essere illegale e **indirizzare verso i servizi della Lucy Faithfull Foundation**. Dal chatbot sono partite 1656 richieste di ulteriori informazioni, mentre 490 persone hanno visitato il sito dell'associazione [Stop It Now](https://www.stopitnow.org.uk/). Circa 68 persone, inoltre, hanno chiamato o chattato con il servizio di assistenza riservato di Lucy Faithfull.

Il responsabile della linea di assistenza Stop It Now Donald Findlater afferma che nonostante questi numeri siano "*relativamente modesti*" se confrontati agli avvisi visualizzati in totale, sono comunqu **un "*grande successo*"**, perché **indicano che le persone potrebbero essere disposte a chiedere aiuto.** "*Se qualcuno ha fatto qualcosa di losco su un sito, interagire con il chatbot è un passo piuttosto coraggioso*", commenta Findlater.

I dati dimostrano che la maggior parte degli utenti ha interagito con il messaggio di avvertimento e il chatbot una sola volta. Dopo aver visualizzato l'avviso, **circa 1,7 milioni di persone hanno lasciato Pornhub o cercato materiale legale sul sito**. “*Non sono scomparsi. In genere rimanevano sul sito e cercavano altro* – ha dichiarato Findlater –. *L'influenza esercitata su milioni di persone che hanno effettivamente effettuato una ricerca dubbia e poi si sono fermate è una grande vittoria”.* Non tutti però si sono lasciati scoraggiare: **circa 400 persone hanno fatto scattare il messaggio con 10 ricerche diverse**.

Cynthia Najdowski, professoressa di psicologia presso la State University di New York ad Albany, considera il chatbot una **soluzione promettente per fermare i tentativi di accedere a materiale pedopornografico**. I messaggi di avvertimento e le sollecitazioni lievi sono strumenti usati da tempo e in diversi modi per influenzare il comportamento delle persone online e contrastare attività illegali come la [pirateria](https://www.wired.it/article/musica-scaricata-i...