---
title: Weekly Threats N. 46 2022
url: https://www.ts-way.com/it/weekly-threats/2022/11/18/weekly-threats-n-46-2022/
source: TS-WAY
date: 2022-11-19
fetch_date: 2025-10-03T23:14:54.417540
---

# Weekly Threats N. 46 2022

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 46 2022

18 Novembre 2022

Condividi

![](https://www.ts-way.com/wp-content/uploads/2018/04/weekly_threats-350x175.jpg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi:**

* Italia: nuove offensive colpiscono il Bel Paese
* APT: fermento in Asia
* KillNet: colpiti portali greci e statunitensi
* From Russia with Love: distribuito il ransomware Somnia

Apriamo la rassegna di questa settimana con diverse offensive che hanno interessato l’**Italia**. Il gruppo **KelvinSecurity** ha messo in vendita su un noto forum underground oltre 11 GB di dati della società TEL.ENE. TELEPHONY & ENERGY CONSULTING. Sempre nell’underground è stato pubblicato un annuncio di vendita di circa 5 milioni di record di utenti dei due portali di gioco bet9ja.com e goldbet.it, che sembrerebbero essere frutto di una passata violazione del famigerato **ALPHV** **Team**. Dal canto suo, la Compagnia Valdostana delle Acque – C.V.A. S.p.A, operante nel settore della produzione di energia elettrica da fonti rinnovabili, ha rilevato sui propri sistemi informatici elementi che possono essere ricondotti a un attacco proveniente da fonti esterne. Inoltre, anche Autovie Venete S.p.A sembrerebbe essere stata compromessa, mentre il Comune campano di Torre del Greco (NA) ha subito un’offensiva ransomware che ha causato il blocco dell’attività degli uffici municipali.

Passando al **panorama state-sponsored**, si è registrato particolare fermento nel versante asiatico. Il nordcoreano **Lazarus Group** sta estendendo le proprie operazioni distribuendo attivamente la backdoor **Dtrack** contro target localizzati in Europa e America Latina. Per quanto riguarda la Cina, **Lotus Blossom** ha preso di mira un’Autorità di Certificazione (CA), Agenzie governative e organizzazioni della Difesa in diversi Paesi asiatici. **Mustang Panda**, invece, ha condotto diversi attacchi di spear phishing rivolti contro entità dei settori governativo, accademico, dell’istruzione e della ricerca in tutto il mondo. Infine, due campagne di spionaggio di lunga data basate su spyware per Android – rispettivamente **BadBazaar** e **MOONSHINE** – hanno colpito la minoranza uigura nella Repubblica Popolare Cinese e all’estero.

Concludiamo con alcune notizie riguardati il **conflitto russo-ucraino** che arrivano dal fronte hacktivista. Negli ultimi giorni, il gruppo filorusso **KillNet** ha rivendicato sul proprio canale Telegram un’offensiva contro alcuni portali greci e del Governo statunitense, tra cui quello della Casa Bianca. Parallelamente, il CERT-UA ha rilevato una campagna di distribuzione di un nuovo ransomware chiamato Somnia attribuibile al collettivo russo **From Russia with Love** **(FRwL)**, noto anche come Z-Team.

[post\_tags]

---

[ALPHV Team](https://www.ts-way.com/it/risorse/tag/alphv-team/)
[BadBazaar](https://www.ts-way.com/it/risorse/tag/badbazaar/)
[Dtrack](https://www.ts-way.com/it/risorse/tag/dtrack/)
[From Russia with Love (FRwL)](https://www.ts-way.com/it/risorse/tag/from-russia-with-love-frwl/)
[KelvinSecurity](https://www.ts-way.com/it/risorse/tag/kelvinsecurity/)
[KillNet](https://www.ts-way.com/it/risorse/tag/killnet/)
[Lazarus Group](https://www.ts-way.com/it/risorse/tag/lazarus-group/)
[Lotus Blossom](https://www.ts-way.com/it/risorse/tag/lotus-blossom/)
[MOONSHINE](https://www.ts-way.com/it/risorse/tag/moonshine/)
[Mustang Panda](https://www.ts-way.com/it/risorse/tag/mustang-panda/)
[Somnia](https://www.ts-way.com/it/risorse/tag/somnia/)

### **Contenuti correlati**

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg)

![spionaggio cina TS-Way cover](https://www.ts-way.com/wp-content/uploads/Image-2-385x240.jpg) 01 September 2025

### [Attacchi a target italiani, operazioni cinesi di spionaggio globale, notificati nuovi data breach](https://www.ts-way.com/it/risorse/2025/09/01/attacchi-a-target-italiani-operazioni-cinesi-di-spionaggio-globale-notificati-nuovi-data-breach/)

![](https://www.ts-way.com/wp-content/uploads/BLOG_280425-1280-1-385x240.jpg) 28 April 2025

### [Truffe e rivendicazioni cybercrime in Italia, le ultime dal conflitto russo-ucraino, nuove operazioni APT dalla Cina](https://www.ts-way.com/it/risorse/2025/04/28/truffe-e-rivendicazioni-cybercrime-in-italia-le-ultime-dal-conflitto-russo-ucraino-nuove-operazioni-apt-dalla-cina/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.