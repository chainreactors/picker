---
title: InsurTech e Cybersecurity: temi appetibili per il mondo delle startup
url: https://www.ictsecuritymagazine.com/articoli/insurtech-e-cybersecurity-temi-appetibili-per-il-mondo-delle-startup/
source: ICT Security Magazine
date: 2022-12-22
fetch_date: 2025-10-04T02:15:18.427163
---

# InsurTech e Cybersecurity: temi appetibili per il mondo delle startup

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/InsurTech-e-cybersecurity.jpg)

# InsurTech e Cybersecurity: temi appetibili per il mondo delle startup

A cura di:[Igor Serraino](#molongui-disabled-link)  Ore 21 Dicembre 2022

Il settore assicurativo è tradizionalmente affezionato a diversi strumenti informativi ormai di ampia diffusione, tra cui i noti portali di comparazione dinamica di prodotti e prezzi dei servizi offerti dalle varie compagnie, con particolare fattore di successo per quelle tipologie di compagnie in grado di offrire prodotti esclusivamente in modalità online. Se è pur vero che una parte del mercato relativo mostri ancora una certa diffidenza verso soluzioni prive al 100% di operatori fisici e relative agenzie sul territorio, è indubbio che la diffusione di tecnologie di ultima generazione come BlockChain e Intelligenza Artificiale (deep learning, machine learning) vada a promuovere l’introduzione di ulteriori servizi – e realmente innovativi – per il settore, basati su temi come *Trust by Design* e *profilazione dinamica* (modellizzazione) dell’entità cliente.

Le società assicurative che si affidano a strumenti tecnologici più o meno inediti per promuovere ed erogare i propri servizi sono definibili, appunto, InsurTech, dalla fusione di “insurance” (assicurazione) e “technology” (tecnologia). Il contesto può includere l’uso di nuove tecnologie come l’Intelligenza Artificiale, i Big Data e l’internet delle cose (IoT) per migliorare l’efficienza e l’efficacia dei processi assicurativi, nonché lo sviluppo di nuovi modelli di business e prodotti che sfruttano queste tecnologie. L’obiettivo di InsurTech è rendere il settore assicurativo più agile, reattivo e incentrato sul cliente e fornire ai clienti modi nuovi e migliori per gestire i loro rischi e proteggersi da potenziali perdite.

## Insurtech: modello vincente?

Il passaggio da un modello di gestione del rischio assicurativo costruito su macro-cluster di popolazione a uno con granularità minore e basato su micro-categorie di rischio derivate da Big Data aggregati nel tempo, costituisce probabilmente il discriminante tra InsurTech che ad oggi *utilizzano* la tecnologia esistente per i propri servizi, e quelle che invece *innovano* i propri servizi con nuove piattaforme e algoritmiche, assumendosi fattori di rischio non irrilevanti derivanti dall’introduzione di tecniche non collaudate per il settore.

Dal punto di vista del cliente è innegabile, tuttavia, che dettagli prettamente tecnici sulle piattaforme utilizzate dalle InsurTech abbiano un appeal tutto sommato marginale nella fase di marketing e non si traducano necessariamente nell’aumentare la propensione all’acquisto di una data polizza, soprattutto in situazioni in cui portali propongono numerose soluzioni in comparazione a fronte di una specifica richiesta da parte del cliente (es. fornita la targa -> ottenere una RCA base). Il *prezzo* resta senza dubbio il vero KPI macroscopico attraverso cui si misurano le varie polizze, eventualmente “potenziato” attraverso l’offerta di garanzia di piattaforme a supporto più efficaci, veloci e fruibili, intuitive e realizzati su misura per il cliente. Qualunque modello di business per le InsurTech deve dunque necessariamente partire da tale fattore di successo: ma come bilanciare la necessità di rendere competitive le tariffe clienti (benefici diretti e indiretti per il consumatore), con l’entità degli investimenti tecnologici necessari per portare reale innovazione nel settore (use cases che prevedono un’innovazione dirompente)?

## Insurtech Investment Index

Il Politecnico di Milano, osservatori.net Digital Innovation e IIA (Italian InsurTech Association) nel report annuale 2022 – [Insurtech Investment Index](https://insurtechitaly.com/wp-content/uploads/2022/03/Insurtech-Investment-Index-2022.pdf) – in uno studio ad hoc hanno correlato efficacemente all’interno del panorama italiano (estendibile anche al contesto EU) il rapporto tra esigenze degli utenti, nuove tecnologie, e ruolo delle startup. Sono state censite, al 2022, 130 realtà InsurTech in Italia, di cui il 64% offre servizi assicurativi e il rimanente 36% è specializzato in tecnologie specifiche per i player del mondo assicurativo.

Se da un lato appare evidente che alcune tipologie di servizi siano ancora oscuri alla clientela, dall’altro il report palesa una crescente intenzione del settore verso la proposition di soluzioni evolute e realizzabili proprio avvalendosi di un set di tecnologie a supporto / inedite, magari mutuate da altri contesti in cui risultano già vincenti.

![](https://www.ictsecuritymagazine.com/wp-content/uploads/Insurtech-Investment-Index.png)

Figura 1: un significativo estratto da Insurtech Investment Index report del PoliMI

Si consideri ad esempio la Telemedicina, evitando però di soffermarsi su dettagli (fondamentali, invero) prettamente giuridici correlati a tutela e conservazione di informazioni ultrasensibili – sanitarie: le compagnie di assicurazione che attualmente prototipano dispositivi *wearable* sono in grado di monitorare i livelli di attività (ad esempio, tramite il conteggio dei passi) e premiando gli assicurati sotto forma di sconti e altri vantaggi.

Tuttavia, man mano che la tecnologia wearable si diffonde ...