---
title: Cyber Crime Conference 2025: il successo della 13ma Edizione
url: https://www.ictsecuritymagazine.com/notizie/cyber-crime-conference-2025-2/
source: ICT Security Magazine
date: 2025-04-23
fetch_date: 2025-10-06T22:09:09.500876
---

# Cyber Crime Conference 2025: il successo della 13ma Edizione

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Cyber Crime Conference 2025](https://www.ictsecuritymagazine.com/wp-content/uploads/ADB_0890-scaled.jpg)

# Cyber Crime Conference 2025: il successo della 13ma Edizione

A cura di:[Redazione](#molongui-disabled-link)  Ore 22 Aprile 202522 Aprile 2025

Straordinario successo per la [Cyber Crime Conference 2025:](https://www.ictsecuritymagazine.com/eventi/cybercrimeconference2025) l’ormai consolidato appuntamento primaverile ha rafforzato il suo ruolo di hub strategico dove la community italiana e internazionale della sicurezza informatica si incontrano per condividere conoscenze e strategie. L’evento si è distinto tanto per l’affluenza di partecipanti quanto per l’eccezionale calibro degli esperti intervenuti. La presenza di relatori provenienti da diverse nazioni ha arricchito il confronto con prospettive e approcci variegati, offrendo una visione realmente transnazionale delle problematiche discusse.

## L’evento

Anche quest’anno la formula B2B dell’evento ha consentito un proficuo dialogo tra istituzioni, aziende e ricercatori impegnati nello studio e nel contrasto attivo della criminalità informatica globale.

Le **20 relazioni tematiche** e le **4 Tavole Rotonde** in agenda hanno saputo animare uno stimolante dibattito tra i vari professionisti del settore, offrendo nuove prospettive sulle insidie del *cybercrime* e sulle migliori strategie per contrastarle.

Tra i punti salienti emersi durante i lavori spiccano la crescente **sofisticazione delle minacce** – profondamente trasformate dalla diffusione delle tecnologie AI – e la necessità di rafforzare i meccanismi di **cooperazione sovranazionale** volti a individuare e perseguire i responsabili dei reati cyber, adottando un approccio di *intelligence* per vincere vecchie e nuove sfide poste dal crimine informatico.

#### Le Tavole Rotonde della 13a Cyber Crime Conference

Il primo panel in programma – intitolato *“****Il Modello Italiano di Contrasto al Cybercrime: dalla Prevenzione all’Azione Giudiziaria****”* e moderato dalla prof.ssa **Donatella Curtotti** – ha esaminato l’attuale panorama normativo e le migliori pratiche già in campo.

![Cyber Crime Conference 2025: Donatella Curtotti, Gianluca Galasso, Ivano Gabrielli, Luigi Birritteri, Pasquale Stanzione](https://www.ictsecuritymagazine.com/wp-content/uploads/ADB_0888-1024x684.jpg)

Nel corso del dibattito **Gianluca Galasso** (Direttore del Servizio Operazioni dell’ACN) ha ricordato come il quadro nazionale ed europeo si sia progressivamente strutturato per consentire azioni coordinate di prevenzione e contrasto al crimine informatico, mentre **Ivano Gabrielli** ha ribadito che le trasformazioni occorse negli ultimi anni richiedono nuovi e più rapidi meccanismi di risposta. **Luigi Birritteri** ha richiamato l’esigenza di contemperare le iniziative di contrasto alla criminalità con la tutela dei diritti umani; in merito **Pasquale Stanzione** ha citato le tecnologie di riconoscimento biometrico, ancora soggette a *bias* ed errori tali da vanificare il sacrificio della privacy individuale che deriverebbe dal loro utilizzo massivo.

Le riflessioni circa l’esigenza di contemperare diritti e sicurezza sono proseguite nella seconda Tavola, dal titolo *“****Sovranità digitale: come bilanciare l’autonomia nazionale e la collaborazione internazionale”***.

![Cyber Crime Conference 2025: Ginevra Cerrina Feroni, Mauro Santaniello, Federico Casolari, Stefania Ducci, Giusella Finocchiaro, Giorgio Martellino, Antonio Teti](https://www.ictsecuritymagazine.com/wp-content/uploads/ADB_1314-1024x684.jpg)

Con la moderazione del prof. **Mauro Santaniello**, l’incontro ha riunito **Federico Casolari**, che ha ricordato come la sovranità digitale rientri nel più vasto ambito dell’autonomia strategica dell’UE; **Ginevra Cerrina Feroni**, nel cui intervento è stato evocato il concetto di “costituzionalismo digitale” per valutare la rispondenza tra strumenti tecnologici e diritti individuali; **Stefania Ducci**, che ha evidenziato come l’ACN abbia già in campo iniziative per lo sviluppo di competenze e tecnologie a livello europeo.

Hanno inoltre partecipato **Giusella Finocchiaro**, la quale ha ribadito come la sovranità digitale sia oggi un tema centrale nell’agenda europea; **Giorgio Martellino**, il quale ha concordato con la necessità di rafforzare il partenariato pubblico-privato per favorire lo sviluppo di tecnologie comunitarie all’avanguardia; e infine **Antonio Teti**, che ha messo in guardia dal rischio di una “deriva tecnocratica” delle società contemporanee.

Nella giornata del 17 aprile la terza Tavola Rotonda (in lingua inglese), moderata da **Matteo Lucchetti** e intitolata ***“Global Justice in Action: Success Stories in the Transnational Fight Against Cybercrime”***, ha poi esaminato sfide e conquiste del contrasto giudiziario al crimine informatico globale.

![Cyber Crime Conference 2025: Giorgi Jokhadze, Jan Kerkhofs, Stanislav Samoilov, Fernando José Aguiar de Oliveira, ](https://www.ictsecuritymagazine.com/wp-content/uploads/ADB_1373-1024x684.jpg)

**Giorgi Jokhadze** ha introdotto la discussione sintetizzando le principali azioni intraprese dal Consiglio d’Europa per supportare le autorità inquirenti nazionali; **Stanislav Samoilov** ha esposto una delle principali operazioni...