---
title: Safer Internet Day: Consigli per prevenire rischi e sanzioni in azienda
url: https://www.dirittodellinformatica.it/ict/crimini-informatici/crimini-informatici-normativa/safer-internet-day-consigli-da-avvocato-per-prevenire-rischi-e-sanzioni-in-azienda.html
source: Diritto dell'Informatica
date: 2023-02-08
fetch_date: 2025-10-04T06:00:39.261281
---

# Safer Internet Day: Consigli per prevenire rischi e sanzioni in azienda

[Vai al contenuto](#content)

[![logo ddi nero](https://www.dirittodellinformatica.it/wp-content/uploads/2013/06/cropped-DDI-3.png)
![logo ddi nero](https://www.dirittodellinformatica.it/wp-content/uploads/2013/06/cropped-cropped-DDI-3.png)](https://www.dirittodellinformatica.it/)

* [Home](/)
* [Servizi](https://www.dirittodellinformatica.it/servizi/)
* [Cookie Law 2024](https://www.dirittodellinformatica.it/cookie-2022-controllo-del-sito-messa-a-norma-e-prevenzione-multe/)
* [Guida al GDPR](https://www.dirittodellinformatica.it/guida-al-gdpr-regolamento-europeo-sulla-protezione-dei-dati/)
* [Influencer Marketing](https://www.dirittodellinformatica.it/category/influencer/)
* [Blog & News](https://www.dirittodellinformatica.it/blog/)
  + [ICT](https://www.dirittodellinformatica.it/category/ict/)
  + [Diritto d’Autore](https://www.dirittodellinformatica.it/category/diritto-autore/)
  + [Pubblica Amministrazione](https://www.dirittodellinformatica.it/category/ict/pubblica-amministrazione/)
  + [E-commerce](https://www.dirittodellinformatica.it/category/e-commerce/)
  + [Privacy e sicurezza](https://www.dirittodellinformatica.it/category/privacy-e-sicurezza/)
  + [Marchi](https://www.dirittodellinformatica.it/category/marchi/)
* [Webinar](https://www.dirittodellinformatica.it/webinar/)
* [Chi Siamo](https://www.dirittodellinformatica.it/chi-siamo/)
  + [Studio Legale](https://www.dirittodellinformatica.it/chi-siamo/studio-legale/)
  + [Avv. Giuseppe Croari](https://www.dirittodellinformatica.it/chi-siamo/giuseppe-croari/)

[![logo ddi nero](https://www.dirittodellinformatica.it/wp-content/uploads/2013/06/cropped-DDI-3.png)
![logo ddi nero](https://www.dirittodellinformatica.it/wp-content/uploads/2013/06/cropped-cropped-DDI-3.png)](https://www.dirittodellinformatica.it/)

* [Home](/)
* [Servizi](https://www.dirittodellinformatica.it/servizi/)
* [Cookie Law 2024](https://www.dirittodellinformatica.it/cookie-2022-controllo-del-sito-messa-a-norma-e-prevenzione-multe/)
* [Guida al GDPR](https://www.dirittodellinformatica.it/guida-al-gdpr-regolamento-europeo-sulla-protezione-dei-dati/)
* [Influencer Marketing](https://www.dirittodellinformatica.it/category/influencer/)
* [Blog & News](https://www.dirittodellinformatica.it/blog/)
  + [ICT](https://www.dirittodellinformatica.it/category/ict/)
  + [Diritto d’Autore](https://www.dirittodellinformatica.it/category/diritto-autore/)
  + [Pubblica Amministrazione](https://www.dirittodellinformatica.it/category/ict/pubblica-amministrazione/)
  + [E-commerce](https://www.dirittodellinformatica.it/category/e-commerce/)
  + [Privacy e sicurezza](https://www.dirittodellinformatica.it/category/privacy-e-sicurezza/)
  + [Marchi](https://www.dirittodellinformatica.it/category/marchi/)
* [Webinar](https://www.dirittodellinformatica.it/webinar/)
* [Chi Siamo](https://www.dirittodellinformatica.it/chi-siamo/)
  + [Studio Legale](https://www.dirittodellinformatica.it/chi-siamo/studio-legale/)
  + [Avv. Giuseppe Croari](https://www.dirittodellinformatica.it/chi-siamo/giuseppe-croari/)

© 2021

# Safer Internet Day: Consigli per prevenire rischi e sanzioni in azienda

![privacy safer internet day azienda aziende](https://www.dirittodellinformatica.it/wp-content/uploads/2023/02/Copia-di-Progetto-senza-titolo-1.png)

Internet è indubbiamente una grandissima risorsa di informazione nonché importantissimo mezzo di comunicazione. La diffusione di tale invenzione nel mondo commerciale ha permesso a molte imprese di crescere in dimensioni e competitività. Da potenziale risorsa, internet, è diventato fattore produttivo.

Tuttavia, nonostante nell’era contemporanea sia diventato essenziale per lo svolgimento di attività commerciale, internet nasconde dei pericoli per la vostra azienda, il vostro personale e chiunque entri in contatto con voi. Siete sicuri di utilizzarlo in modo esente da rischi?

Proprio in occasione del ***Safer Internet Day*** vi vogliamo ricordare l’importanza di un uso sicuro del web suggerendovi alcuni possibili accorgimenti da adottare.

Se vuoi rimanere aggiornato sugli adempimenti obbligatori in azienda e sui trucchi per evitare rischi e sanzioni, segnaliamo la [**newsletter gratuita di linkedin dell’Avv. Giuseppe Croari, clicca qui.**](https://www.linkedin.com/newsletters/evita-sanzioni-in-azienda-6929341182103670784/)

### **A quali pericoli si espone l’azienda?**

Da un errato utilizzo di internet derivano anzitutto dei rischi per:

* le **dotazioni informatiche** dell’azienda;
* i **dati** trattati digitalmente.

Gli hardware e i software costituiscono a pieno titolo patrimonio aziendale e necessitano di essere tutelati al pari di qualsiasi altro bene: specialmente nell’industria 4.0 dove costituiscono uno dei principali strumenti operativi dell’azienda.

Attraverso il web, poi, soggetti non autorizzati possono accedere a tutte le informazioni conservate digitalmente dall’azienda. Questo non solo produce un danno all’impresa ogniqualvolta sia violato un dato (non personale) d’interesse per la stessa (si pensi alle le informazioni contabili, ai segreti commerciali, al *know how*: sono queste informazioni la cui diffusione potrebbe ledere la competitività, il valore o l’immagine dell’azienda), ma espone altresì l’imprenditore a una possibile responsabilità civile e amministrativa quando ad essere violati siano i **dati personali** dei lavoratori, dei clienti o dei fornitori dell’impresa.

Soffermiamoci proprio su tale ultimo aspetto. Se ad essere oggetto della violazione sono esclusivamente gli hardware, i software o i dati non personali in possesso dell’azienda, nella peggiore delle ipotesi ad essere leso è il patrimonio o l’immagine della stessa, senza pregiudizio per soggetti terzi. Se invece ad essere violati sono dati personali trattati dall’azienda, il danno coinvolgerà i diritti di altri individui, nello specifico delle persone cui i dati si riferiscono. Per tale ragione **incombe un obbligo morale e giuridico in capo all’imprenditore di dotarsi di un adeguato sistema di sicurezza**.

### **Sicurezza nel trattamento dei dati personali secondo il GDPR**

|  |
| --- |
| ***Art. 32*** ***Sicurezza del trattamento*** |
| *1. Tenendo conto dello stato dell’arte e dei costi di attuazione, nonché della natura, dell’oggetto, del contesto e delle finalità del trattamento, come anche del rischio di varia probabilità e gravità per i diritti e le libertà delle persone fisiche, il titolare del trattamento e il responsabile del trattamento mettono in atto misure tecniche e organizzative adeguate per garantire un livello di sicurezza adeguato al rischio, che comprendono, tra le altre, se del caso:* *a) la pseudonimizzazione e la cifratura dei dati personali;*  *b) la capacità di assicurare su base permanente la riservatezza, l’integrità, la disponibilità e la resilienza dei sistemi e dei servizi di trattamento;*  *c) la capacità di ripristinare tempestivamente la disponibilità e l’accesso dei dati personali in caso di incidente fisico o tecnico;*  *d) una procedura per testare, verificare e valutare regolarmente l’efficacia delle misure tecniche e organizzative al fine di garantire la sicurezza del trattamento.*  *2. Nel valutare l’adeguato livello di sicurezza, si tiene conto in special modo dei rischi presentati dal trattamento che derivano in particolare dalla distruzione, dalla perdita, dalla modifica, dalla divulgazione non autorizzata o dall’accesso, in modo accidentale o illegale, a dati personali trasmessi, conservati o comunque trattati.*  *3. L’adesione a un codice di condotta approvato di cui all’articolo 40 o a un meccanismo di certificazione approvato di cui all’articolo 42 può essere utilizzata come elemento per dimostrare la conformità ai requisiti di cui al paragrafo 1 del presente articolo.*  *4. Il titolare del trattamento e il responsabile del trattamento fanno sì che chiunque agisca sotto la loro autorità e abbia accesso a dati personali non tratti tali dati se non è istruito in tal senso dal titola...