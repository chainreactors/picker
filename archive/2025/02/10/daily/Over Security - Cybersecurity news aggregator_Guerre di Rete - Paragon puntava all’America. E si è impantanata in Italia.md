---
title: Guerre di Rete - Paragon puntava all’America. E si è impantanata in Italia
url: https://guerredirete.substack.com/p/guerre-di-rete-paragon-puntava-allamerica
source: Over Security - Cybersecurity news aggregator
date: 2025-02-10
fetch_date: 2025-10-06T20:37:18.130774
---

# Guerre di Rete - Paragon puntava all’America. E si è impantanata in Italia

[![Guerre di Rete](https://substackcdn.com/image/fetch/$s_!JKxa!,w_80,h_80,c_fill,f_auto,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F9c3cbe9e-1c39-4535-99d8-940270e03588_1010x1010.png)](/)

# [Guerre di Rete](/)

IscrivitiAccedi

# Guerre di Rete - Paragon puntava all’America. E si è impantanata in Italia

### Approfondimento sul caso dello spyware che scuote la politica italiana.

[![Avatar di Carola Frediani](https://substackcdn.com/image/fetch/$s_!tOoV!,w_36,h_36,c_fill,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F9403bb00-3959-45dc-afb5-ac7994d708b8_750x741.jpeg)](https://substack.com/%40guerredirete)

[Carola Frediani](https://substack.com/%40guerredirete)

feb 09, 2025

32

1

Condividi

[![](https://substackcdn.com/image/fetch/$s_!CW93!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2Ffa30e93c-9758-4083-83ed-87fdaf6449ea_5472x3648.jpeg)](https://substackcdn.com/image/fetch/%24s_%21CW93%21%2Cf_auto%2Cq_auto%3Agood%2Cfl_progressive%3Asteep/https%3A//substack-post-media.s3.amazonaws.com/public/images/fa30e93c-9758-4083-83ed-87fdaf6449ea_5472x3648.jpeg)

[Fonte](https://www.freepik.com/free-photo/modern-businessman-using-smartphone-outdoors_4504734.htm#fromView=search&page=1&position=43&uuid=cf7f0be0-417f-4e9c-9c5d-357d7d4aa83c&query=phone+rome)

**Guerre di Rete - una newsletter di notizie cyber
di Carola Frediani
N.200 - 9 febbraio 2025**

---

***ANNUNCI E** **NOVITA**’: dal 2025 abbiamo creato anche una sottosezione della newsletter, Articoli di Guerre di Rete, che lancia gli articoli pubblicati sul sito (in genere uno a settimana). **Per iscriversi alla sezione bisogna prima essere iscritti alla newsletter Guerre di Rete (col bottone qua sotto)**.*

Iscriviti

***L’iscrizione alla newsletter non iscrive automaticamente alla sezione Articoli,** perché non vogliamo caricare gli iscritti di email non volute. **Dunque se volete iscrivervi ANCHE alla sezione Articoli dovete andare sul vostro profilo Substack** (in alto a destra), cliccare su Settings o Impostazioni, andare sulle newsletter cui siete iscritti, cliccare su Guerre di Rete e attivare le notifiche anche per la sezione Articoli.*

***Cosa è e come funziona la newsletter Guerre di Rete**
Specie per i nuovi, ricordo che questa newsletter (che oggi conta **più di 14mila iscritti** - ma molti più lettori, essendo pubblicata anche online) è gratuita e del tutto indipendente, non ha mai accettato sponsor o pubblicità, e viene fatta nel mio tempo libero. Se vi piace potete contribuire inoltrandola a possibili interessati, o promuovendola sui social. Molti lettori sono diventati sostenitori facendo una [donazione.](https://www.paypal.com/donate/?hosted_button_id=V8WAZ44NT942C)*

[Dona alla newsletter](https://www.paypal.com/donate/?hosted_button_id=V8WAZ44NT942C)

***Il progetto Guerre di Rete**
In più, il progetto si è ingrandito con un sito indipendente e noprofit di informazione cyber, [GuerrediRete.it](https://www.guerredirete.it/). Qui spieghiamo il [progetto](https://www.guerredirete.it/il-progetto/). Qui [l’editoriale](https://www.guerredirete.it/perche-e-il-momento-di-fare-e-informare/) di lancio del sito
Qui una **[lista con link dei nostri progetti](https://linktr.ee/guerredirete)** per avere un colpo d’occhio di quello che facciamo.

→ **Nel 2024** **si è aggiunta [Digital Conflicts](https://conflicts.digital/), una newsletter bimensile in inglese (fatta da me e Andrea Signorelli),** che per ora sarà principalmente una trasposizione della newsletter italiana, con alcune aggiunte e modifiche pensate per un pubblico internazionale (e con particolare attenzione all’Europa).
[Qui leggete il primo numero.](https://conflicts.digital/p/the-baltic-gps-interference?r=ej8xd&utm_campaign=post&utm_medium=web&showWelcome=true&fbclid=IwAR0Zqh9tDnczLbK_qVI0iJBuscHAvaDxK15Kt6o43NjLKfHU65HKJYrmp3I)
[Qui per iscriversi.](https://conflicts.digital/).

[Qui invece potete scaricare gratis](https://www.guerredirete.it/generazione-ai-ecco-il-nostro-ebook/) **il primo ebook di Guerre di Rete** che si intitola **Generazione AI** ed è dedicato agli ultimi sviluppi dell’intelligenza artificiale (uscito a settembre 2023).*

*Qui potete scaricare gratis il secondo ebook pubblicato,**[Il fronte cyber.](https://www.guerredirete.it/il-fronte-cyber-ecco-il-nostro-ebook/)***

---

**In questo numero:**

* **SPECIALE Paragon**
* **Deepseek e la corsa all’AI**

**SPECIALE
Paragon puntava all’America. E si è impantanata in Italia**

Una exit clamorosa. Era stata definita così, a dicembre, la vendita di una giovane società israeliana del settore cyber offensivo al fondo di private equity americano AE Industrial Partners per mezzo miliardo di dollari, che potevano arrivare a 900 milioni a seconda del raggiungimento degli obiettivi di crescita e redditività. Quasi uno status da unicorno per Paragon, un'azienda fondata nel 2019 da un gruppo di ex membri della 8200, una delle tre unità del Direttorato di intelligence militare delle Forze di Difesa israeliane (IDF) responsabile della raccolta di informazioni e segnali di intelligence (SIGINT), e dello sviluppo di strumenti ad hoc.
Paragon, che ora ha circa 450 dipendenti, è un’azienda che da subito puntava ad avere credenziali altissime. Tra i [fondatori](https://www.ynetnews.com/business/article/bkoncg0dkg) ha Idan Norik, che ricopre il ruolo di CEO, Lior Avraham, Liran Alkobi e Igor Bogdanov. Come presidente conta su Ehud Schneerson, che ha un passato da comandante della stessa unità di intelligence militare. E come azionista e membro del board accampa niente meno che l’ex primo ministro laburista ed ex capo di Stato Maggiore Ehud Barak.

**Lo spyware Graphite**
Il suo prodotto di punta è il software Graphite, uno spyware, di cui però è trapelato molto poco a livello tecnico. Sembra avere le caratteristiche di altri spyware, o trojan, che si sono visti in passato, assumendo il controllo del cellulare e intercettando le comunicazioni su app di comunicazione come Whatsapp, Signal, Telegram, Gmail. Questa è l’unica funzione che viene ribadita su media e in tempi diversi. Alcuni [parlano](https://www.forbes.com/sites/thomasbrewster/2021/07/29/paragon-is-an-nso-competitor-and-an-american-funded-israeli-surveillance-startup-that-hacks-encrypted-apps-like-whatsapp-and-signal/) di capacità di persistenza (uno spyware che resista a un reboot, riavvio del dispositivo) ma anche di un tipo di software più limitato nel suo accesso al dispositivo di altri. Ma la parte tecnica al momento è ancora troppo vaga.

**Il contesto del mercato degli spyware**
Quello su cui ci sono più informazioni è come si posiziona Paragon e il suo contesto. Il contesto è quello delle società che vendono spyware ai governi per attività investigative di tipo giudiziario o di intelligence. Un settore di business cresciuto negli ultimi anni, ma che ha sollevato molte polemiche (e commissioni d’inchiesta, come l’europea PEGA) per l’uso di questi strumenti contro giornalisti e oppositori politici. Polemiche che si sono concretizzate in attenzione mediatica e politica, inchieste giudiziarie, cause legali (Whatsapp contro NSO, ad esempio), nonché attacchi informatici e leak di informazioni. Tanto che la sua concorrente diretta, l’israeliana NSO che produce lo spyware Pegasus, era stata inserita dagli USA nella Entity List, una sorta di blacklist del dipartimento del Commercio, dall’amministrazione Biden, insieme ad altre due aziende fondate da israeliani e specializzate in spyware, Candiru e Intellexa.

**Paragon e il posizionamento sui clienti**
È chiaro dunque perché, fino a poco tempo fa, Paragon sottolineasse come fosse riuscita a entrare nell’elenco dei fornitori approvati dal governo statunitense anche per la scelta più “etica” di vendere solo a Paesi democratici, escludendo re...