---
title: Gli attacchi in Italia hanno toccato un nuovo massimo nel 2022
url: https://www.securityinfo.it/2023/03/08/gli-attacchi-in-italia-hanno-toccato-un-nuovo-massimo-nel-2022/?utm_source=rss&utm_medium=rss&utm_campaign=gli-attacchi-in-italia-hanno-toccato-un-nuovo-massimo-nel-2022
source: Securityinfo.it
date: 2023-03-09
fetch_date: 2025-10-04T09:03:15.289601
---

# Gli attacchi in Italia hanno toccato un nuovo massimo nel 2022

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Gli attacchi in Italia hanno toccato un nuovo massimo nel 2022

Mar 08, 2023  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [In evidenza](https://www.securityinfo.it/category/in-evidenza/), [Mercato e Statistiche](https://www.securityinfo.it/category/approfondimenti/mercato-statistiche/), [News](https://www.securityinfo.it/category/news/), [RSS](https://www.securityinfo.it/category/rss/), [Scenario](https://www.securityinfo.it/category/approfondimenti/scenario/), [Scenario](https://www.securityinfo.it/category/news/scenario-news/)
 [0](https://www.securityinfo.it/2023/03/08/gli-attacchi-in-italia-hanno-toccato-un-nuovo-massimo-nel-2022/#respond)

---

È stato illustrato in anteprima alla stampa il contenuto del **[Rapporto Clusit 2023](https://clusit.it/)**, che sarà presentato al pubblico all’inizio del [Security Summit](https://securitysummit.it/), convegno in programma a Milano dal 14 al 16 marzo.

Il panorama tratteggiato dal rapporto è caratterizzato, ancora una volta, da **dati estremamente preoccupanti**: il 2022 ha visto infatti un’ulteriore crescita degli incidenti di sicurezza gravi a livello globale, che hanno raggiunto un totale di 2.489 casi.

Con 440 attacchi in più rispetto al 2021, la crescita ha segnato un +21%. Il picco massimo dell’anno è stato raggiunto a marzo, con un totale di 231 attacchi registrati. **Si tratta del valore più alto di sempre**.

Negli ultimi cinque anni, lo stato della sicurezza informatica è peggiorato notevolmente secondo i ricercatori di Clusit, che hanno osservato **un aumento del 60% degli attacchi dal 2018 al 2022**. A questo peggioramento non è però corrisposto un adeguato aumento delle contromisure adottate dai difensori.

Nel contesto globale sempre più teso, anche a causa della guerra in Ucraina, emerge come ulteriore fonte di preoccupazione la posizione italiana: nel 2022, infatti, il 7,6% degli attacchi globali è stato diretto contro il nostro Paese, con **un aumento significativo** rispetto al 3,4% dell’anno precedente.

Il numero totale di attacchi è stato di 188, con un incremento del 169% rispetto all’anno precedente, e l’83% è stato classificato come di gravità elevata o critica. Questi numeri indicano come **l’Italia sia un obbiettivo sempre più interessante** per gli attaccanti.

![](https://www.securityinfo.it/wp-content/uploads/2023/03/cyber-security-g36f70d171_1280.png)

## L’effetto del conflitto

Nei settori dell’intelligence e militare continuano a essere prevalenti gli attacchi di natura clandestina rispetto a quelli finalizzati alla degradazione o distruzione di sistemi digitali, ma **questa proporzione è destinata a cambiare**.

La rapida **adozione di strumenti offensivi sofisticati** potrebbe causare gravi conseguenze in un mondo sempre più digitalizzato, ma impreparato ad affrontare queste minacce. Il processo di adozione sarà difficilmente reversibile e potrebbe rappresentare una minaccia per la sicurezza globale.

Secondo il rapporto Clusit, nel 2022 **la maggior parte degli incidenti era finalizzata al cybercrime**, con un aumento del 15% rispetto all’anno precedente. In Italia, questa percentuale è salita al 93%, con un aumento del 150%.

**Gli attacchi ransomware sono stati la principale minaccia**, portando a conseguenze economiche significative. Gli attacchi legati a spionaggio e sabotaggio, information warfare e attivismo hanno anche raggiunto i loro massimi storici a livello globale.

**In Italia gli attacchi di attivismo hanno rappresentato solo il 7%** del totale, mentre non sono stati rilevati problemi significativi nelle categorie di spionaggio/sabotaggio o information warfare.

Clusit ha inoltre notato un aumento significativo del 110% per l’Information Warfare e del 320% per l’Hacktivism rispetto all’anno precedente, in parte **a causa del conflitto in Europa**.

![](https://www.securityinfo.it/wp-content/uploads/2023/03/cyber-security-g3a9cef0a0_1920.png)

## Le vittime

Il trend globale mostra come le principali vittime degli attacchi informatici nel 2022 siano stati i Multiple Targets (22%), con un aumento del 97% rispetto al 2021. Gli attacchi **erano campagne non mirate**, che hanno causato effetti significativi.

**Il settore governativo e delle pubbliche amministrazioni** (12%) segue con un aumento del 25% negli ultimi cinque anni. Il settore sanitario ha subito un aumento del 16% negli attacchi, mentre l’industria informatica e il settore dell’istruzione hanno subito rispettivamente l’11% e l’8% degli attacchi.

Il settore finanziario e assicurativo ha subito un aumento del 40% degli attacchi, mentre il manifatturiero ha registrato un aumento costante, raddoppiando dal 2018 e mostrando un aumento del 79% nel 2021 **a causa della crescente diffusione dell’IoT** e dell’interconnessione di sistemi industriali non protetti.

Il settore delle notizie e dei media ha subito un aumento del 70% degli attacchi nel 2022, raggiungendo il 5% degli obiettivi a causa di **propaganda, disinformazione e attività di disturbo** durante il conflitto in Ucraina.

Clusit ha evidenziato come **la distribuzione geografica delle vittime degli attacchi informatici rifletta il livello di digitalizzazione dei Paesi** e le azioni di difesa adottate. Nel 2022, l’Europa ha subito il 24% degli attacchi globali, in crescita del 3% rispetto al 2021 e del doppio rispetto a cinque anni fa.

**L’America ha visto una diminuzione del 7%**, con il 38% degli attacchi totali, mentre gli attacchi in Asia sono diminuiti dell’8%. Gli attacchi in Oceania e in Africa sono rimasti stabili rispettivamente al 2% e all’1% del totale.

In Italia, **il settore governativo ha subito il maggior numero di ...