---
title: Zero-Knowledge Proofs: tra criminalità informatica e privacy digitale
url: https://www.ictsecuritymagazine.com/articoli/zero-knowledge-proofs/
source: ICT Security Magazine
date: 2025-06-04
fetch_date: 2025-10-06T22:55:29.562146
---

# Zero-Knowledge Proofs: tra criminalità informatica e privacy digitale

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Zero-Knowledge Proofs e Decentralizzazione per la Protezione dei Dati nel Cyberspace. Cyber Crime Conference Ivan Visconti](https://www.ictsecuritymagazine.com/wp-content/uploads/Cyber-Crime-Conference-Ivan-Visconti.jpg)

# Zero-Knowledge Proofs: tra criminalità informatica e privacy digitale

A cura di:[Redazione](#molongui-disabled-link)  Ore 3 Giugno 202529 Maggio 2025

Nel panorama in continua evoluzione della cybersecurity, emerge una tecnologia tanto potente quanto ancora poco conosciuta al grande pubblico: le *Zero-Knowledge Proofs*.

Durante la [13ª Edizione della Cyber Crime Conference](https://www.ictsecuritymagazine.com/eventi/cybercrimeconference2025), il Prof. Ivan Visconti (ordinario di Informatica presso il DIAG dell’Università Sapienza) ha offerto una profonda analisi di questo strumento di crittografia avanzata, delineandone le implicazioni sia positive che problematiche.

## Vivere nel cyberspace: nuovi paradigmi di sicurezza

*«Viviamo ormai gran parte delle nostre giornate nel cyberspace: i nostri dati sono lì e ci sono anche diversi livelli di insicurezza da considerare»*, ha esordito Visconti.

Il relatore ha poi guidato il pubblico attraverso una progressione storica dei livelli di protezione dei dati digitali, partendo dalle fondamenta per arrivare alle frontiere più avanzate.

Il primo livello riguarda la protezione dei dati “a riposo” – quelli archiviati, come ad esempio i *backup* – che rappresentano uno scenario relativamente gestibile dal punto di vista della sicurezza: come ha ricordato il professore, esistono infatti algoritmi di cifratura che, se implementati correttamente, offrono un buon livello di protezione.

Guarda il video completo dell’intervento di Ivan Visconti durante la Cyber Crime Conference 2025:

Il secondo livello, già più complesso, riguarda i dati in transito sulla rete: *«anche qui, da decenni ormai, siamo abbastanza sicuri»,* ha spiegato Visconti. *«Abbiamo protocolli ben collaudati, come TLS, [affinché] tutto sia cifrato».* Tale evoluzione rappresenta un passo significativo verso la “privacy by default”, principio secondo cui la protezione dei dati dovrebbe essere una configurazione predefinita e non un’opzione aggiuntiva.

Tuttavia il professore ha evidenziato un problema fondamentale di questo modello, ovvero la necessità di affidare i propri dati a terze parti a fini di elaborazione.

Concretamente, ciò implica una serie di passaggi: *«ogni volta che si ha bisogno che venga fatto qualche calcolo sui dati, li si invia a un server che li processa e poi dà il risultato»* ha spiegato. *«Fortunatamente in rete i dati sono protetti, però intanto li stiamo dando al server; il che significa che i server collezionano grandi quantità di dati e, se vengono “bucati”, i dati possono finire in mano ai criminali».*

Dopo aver richiamato i numerosi casi di violazioni di dati che quotidianamente riempiono le cronache, il professore ha smentito l’illusione del “perimetro sicuro”, ricordando che *«Nessuno ha, all’interno della propria organizzazione, esclusivamente software e hardware proprietario».*

Evidenziando come la complessità delle moderne infrastrutture IT, formate da componenti di diverse origini, renda di fatto impossibile un controllo totale, ha quindi invitato con realismo ad *«assumere che, in un certo senso, l’avversario può essere sempre lì; se non adesso, può arrivare domani»*.

## Il terzo livello: Data Ownership e la promessa di una nuova era

È in questo contesto che Visconti ha citato il terzo livello di protezione – relativo ai *data in use* – introducendo il concetto di *“Data Ownership”*, un cambio di paradigma fondamentale nella gestione dei dati.

*«Questo significa che i dati devi pensare a tenerli tu; e, anziché mandarli ai server, fare dei calcoli insieme al server per arrivare insieme a decidere il servizio o risultato che ti serve».*

Un simile approccio – che potrebbe sembrare puramente teorico o futuristico – si presta già a numerose applicazioni pratiche, illustrate da Visconti con un esempio concreto. *«Ho controllato questa mattina: se aprite* [*questo link*](https://ec.europa.eu/digital-building-blocks/sites/display/EUDIGITALIDENTITYWALLET/Security%2Band%2BPrivacy) *vedrete come sia in costruzione quello che dovrebbe essere il portafoglio digitale che tutti, in Europa, useremo tra qualche anno».*![Zero-Knowledge Proofs e Decentralizzazione per la Protezione dei Dati nel Cyberspace, Cybercrime conference, Ivan Visconti](https://www.ictsecuritymagazine.com/wp-content/uploads/Acrobat_y7CLiWSOk7-700x363.png)Nella documentazione ufficiale del progetto europeo, come ha evidenziato il professore, viene enunciato il principio *“Your data – Your control”*, facendo un esplicito riferimento alle *Zero-Knowledge Proofs* in qualità di tecnologia abilitante*.*

## La profezia del 2016: criminali all’avanguardia tecnologica

Con un balzo temporale all’indietro, Visconti ha richiamato l’attenzione della platea su [un](https://eprint.iacr.org/2016/358) [*paper*](https://eprint.iacr.org/2016/358) [accademico del 2016](https://eprint.iacr.org/2016/358), firmato da ricercatori di chiara fama. *«Questo articolo è incredibile per quello che prevede: eravamo nel 2016 e già, nel titolo, c’è la parola “criminale”»* ha osservato.

*«In quest...