---
title: CERT-AGID 16-22 agosto: registrato il primo abuso di Action1
url: https://www.securityinfo.it/2025/08/25/cert-agid-16-22-agosto-primo-abuso-action1/?utm_source=rss&utm_medium=rss&utm_campaign=cert-agid-16-22-agosto-primo-abuso-action1
source: Securityinfo.it
date: 2025-08-26
fetch_date: 2025-10-07T00:49:10.235356
---

# CERT-AGID 16-22 agosto: registrato il primo abuso di Action1

Aggiornamenti recenti Ottobre 6th, 2025 5:03 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Impennata delle scansioni dei portali di login di Palo Alto Networks: +500%](https://www.securityinfo.it/2025/10/06/impennata-delle-scansioni-dei-portali-di-login-di-palo-alto-networks-500/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 16-22 agosto: registrato il primo abuso di Action1

Ago 25, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Leaks](https://www.securityinfo.it/category/news/leaks-news/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Privacy](https://www.securityinfo.it/category/news/privacy-news/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/08/25/cert-agid-16-22-agosto-primo-abuso-action1/#respond)

---

La scorsa settimana il **CERT-AGID** ha rilevato **81 campagne malevole** nell’ambito italiano. Quarantuno di queste hanno avuto come obiettivo diretto realtà nostrane, mentre le restanti quaranta, pur essendo di natura più generica, hanno comunque coinvolto anche il nostro territorio.

Agli enti accreditati sono stati messi a disposizione **756 indicatori di compromissione** individuati nel corso delle attività di monitoraggio.

### I temi della settimana

Questa settimana i criminali informatici hanno sfruttato **24 diversi temi** per diffondere campagne malevole sul territorio italiano.

Tra i più ricorrenti figura quello degli **Ordini**, impiegato per veicolare numerosi malware, tra cui AgentTesla, MassLogger, Remcos, Darkcloud, Avemaria, Formbook, VipKeylogger, XWorm e Obj3ctivity, attraverso due campagne italiane e nove di carattere generico.

Il settore bancario (**Banking**) è stato invece preso di mira da attacchi di phishing rivolti in particolare contro ING, BPM e Intesa Sanpaolo, con alcune campagne che hanno diffuso anche il malware Darkcloud.

![](https://www.securityinfo.it/wp-content/uploads/2025/08/CERT-AGID-cover.jpg)

Il CERT-AGID ha rilevato 81 campagne malevole e messo a disposizione 756 indicatori di compromissione.

I **Documenti** rappresentano un altro tema significativo, utilizzato in quattro campagne di phishing che hanno impersonato i brand Microsoft, DocuSign e Office365, oltre a sette campagne malware che hanno distribuito varianti come Formbook, XWorm, Lumma, Asyncrat e una versione malevola del legittimo software ScreenConnect.

Non è mancato neppure il tema delle **Multe**, usato in otto campagne che hanno sfruttato il nome di PagoPA e di presunte sanzioni stradali per sottrarre dati sensibili e numeri di carte di credito.

Tra gli eventi di maggiore interesse emerge una campagna particolarmente insidiosa che ha visto false comunicazioni riguardanti **aggiornamenti di sicurezza per software di firma digitale**.

Le email fraudolente invitavano gli utenti a scaricare una patch che in realtà conteneva codice malevolo **sotto forma di script VBS**.

Nonostante l’assenza di sofisticate tecniche di offuscamento, lo script consente **l’installazione di Action1, un software legittimo** di gestione remota sfruttato dai criminali per ottenere accesso ai sistemi.

Si tratta della **prima volta che in Italia viene osservato l’abuso di Action1** in un contesto di compromissione.

Il CERT-AGID ha inoltre rilevato una campagna di phishing che ha sfruttato il nome **del Fascicolo Sanitario Elettronico**. In questo caso, le potenziali vittime hanno ricevuto **email che promettevano un rimborso**, corredate da un codice identificativo da inserire su una pagina esterna fraudolenta.

Una volta digitato il codice, **l’utente è stato invitato a fornire dati personali e bancari, inclusi IBAN e nome della banca**, per poi essere reindirizzato a una falsa pagina di accesso del proprio istituto.

![](https://www.securityinfo.it/wp-content/uploads/2025/08/CERT-AGID-temi-2.png)

Fonte: CERT-AGID

Un’ulteriore **campagna ha colpito gli utenti dell’Agenzia delle Entrate**, con comunicazioni che annunciavano **un rimborso fiscale di 500 euro**.

Le email contenevano un **link e un codice QR** che portavano a un sito fraudolento, dove l’utente poteva scegliere tra otto diversi istituti bancari e inserire le proprie credenziali di home banking, consegnandole così direttamente agli attaccanti.

### Malware della settimana

Nel corso della settimana sono state individuate **diciassette diverse famiglie di malware** che hanno colpito l’Italia.

Tra le più rilevanti si segnala **Remcos**, al centro di una campagna nazionale a tema “preventivo” e di otto campagne generiche legate a ordini, pagamenti, consegne, prezzi e prenotazioni. Gli attacchi sono stati diffusi tramite email con allegati compressi in formati 7Z, RAR, ZIP e Z.

**FormBook** è stato invece protagonista di sei campagne generiche che hanno sfruttato i temi dei preventivi, delle consegne, dei documenti, degli ordini, dei prezzi e dei pagamenti, veicolate attraverso allegati GZ, RAR e ZIP.

Anche **AgentTesla** ha mantenuto una presenza significativa, con tre campagne generiche basate sui temi degli ordini e dei contratti, distribuite mediante allegati compressi in 7Z, GZ e TAR.

![](https://www.securityinfo.it/wp-content/uploads/2025/08/CERT-AGID-malware-2.png)

Fonte: CERT-AGID

**DarkCloud** ha visto l’emergere di una campagna italiana a tema prezzi e di due campagne generiche a tema ordini, propagate tramite email con allegati 7Z e GZ.

**XWorm** ha colpito con una campagna italiana incentrata sugli ordini e con una campagna gene...