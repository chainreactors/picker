---
title: Elon Musk ha comprato Twitter: il punto della situazione, al netto delle dicerie
url: http://attivissimo.blogspot.com/2022/11/elon-musk-ha-comprato-twitter-il-punto.html
source: Il Disinformatico
date: 2022-11-03
fetch_date: 2025-10-03T21:40:55.220736
---

# Elon Musk ha comprato Twitter: il punto della situazione, al netto delle dicerie

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2022/11/02

### Elon Musk ha comprato Twitter: il punto della situazione, al netto delle dicerie

[![](https://blogger.googleusercontent.com/img/b/R29vZ2xl/AVvXsEj2VIDCfIWyh7rla5-bOANC78WygGHEbYoBzQuBubp49jA4gG8OTqOEF-Rd_R5VWfYSKEXNn_8qinn6eZJthguIFD1FFjNLMAq9_j71LWXHEWZ-Nvv_sTG0cZpDxQhfemj67atJb9M5cEP2zAMqdmpmurT6Yrg8RDH3wO0RM2kYLhJ7jTo8MwQ/s320/Screenshot%202022-11-02%20at%2015.37.43.png)](https://blogger.googleusercontent.com/img/b/R29vZ2xl/AVvXsEj2VIDCfIWyh7rla5-bOANC78WygGHEbYoBzQuBubp49jA4gG8OTqOEF-Rd_R5VWfYSKEXNn_8qinn6eZJthguIFD1FFjNLMAq9_j71LWXHEWZ-Nvv_sTG0cZpDxQhfemj67atJb9M5cEP2zAMqdmpmurT6Yrg8RDH3wO0RM2kYLhJ7jTo8MwQ/s1224/Screenshot%202022-11-02%20at%2015.37.43.png)

*Ultimo aggiornamento: 2022/11/04 12:35. Questo articolo è disponibile anche
in
[versione podcast audio](https://attivissimo.blogspot.com/2022/11/podcast-rsi-twitter-musk-bollini-e-fake.html).*

Elon Musk, la persona più ricca del pianeta, con oltre 112 milioni di follower
su Twitter, ha finalmente concluso la
[burrascosa e litigiosa trattativa](https://arstechnica.com/tech-policy/2022/10/elon-musk-completes-twitter-purchase-immediately-fires-ceo-and-other-execs/)
per l’acquisto di questo social network al prezzo di
[44 miliardi di dollari](https://www.nytimes.com/2022/10/27/technology/elon-musk-twitter-deal-complete.html), e lo ha fatto nell’ultimo giorno utile prima della scadenza imposta dai
tribunali.

Intorno a questa vicenda girano moltissime indiscrezioni e anche vere e
proprie *fake news*, e molti utenti si stanno chiedendo come cambieranno
le cose con la nuova gestione.

Musk stesso non ha contribuito a fare chiarezza, pubblicando tweet ambigui che
spesso sono stati interpretati come direttive o decisioni già prese e in
vigore. Ma va ricordato che quello che vale, all’atto pratico, è
principalmente il contenuto dei
[Termini di Servizio](https://twitter.com/it/tos), dell’[informativa sulla privacy](https://twitter.com/it/privacy)
e delle
[Norme di Twitter](https://help.twitter.com/it/rules-and-policies#twitter-rules), che fra l’altro [variano](https://twitter.com/en/tos) a seconda
di dove risiede l’utente (per esempio in Europa oppure negli Stati Uniti) ma
sono ancora ferme alla data del 10 giugno scorso. Lo ha anche ribadito Musk
stesso in un
[tweet](https://twitter.com/elonmusk/status/1586149451348910081).

Valgono anche i
[documenti legali](https://www.sec.gov/ix?doc=/Archives/edgar/data/1418091/000119312522272772/d411753d8k.htm) depositati presso la SEC (la Securities and Exchange Commission) del governo
statunitense, che indicano che ora Musk è amministratore unico dell’azienda e
che gli amministratori delegati precedenti sono stati tutti estromessi. Questi
[documenti](https://www.sec.gov/Archives/edgar/data/1418091/000112329222000109/twitter13da.htm)
registrano il fatto che il secondo investitore più importante in Twitter è il
principe saudita Alwaleed bin Talal bin Abdulaziz Al Saud insieme alla Kingdom
Holding Company.

Si sa anche che alcuni inserzionisti molto importanti, come Ford e General
Motors, hanno già
[sospeso](https://www.forbes.com/sites/alanohnsman/2022/10/28/gm-ford-say-they-arent-running-twitter-ads-as-they-assess-changes-under-elon-musk/?sh=2c6a1b722a19)
gli investimenti pubblicitari su Twitter in attesa di vedere quali cambiamenti
verranno introdotti da Elon Musk.

**2022/11/03:** agli inserzionisti in pausa si sarebbero aggiunti anche
L’Oreal, secondo il
*[Financial Times](https://www.ft.com/content/17281b81-b801-4a8f-8065-76d3ffb400fa)*
(ma l’azienda smentisce), e General Mills, Mondelez International (Oreo),
Pfizer e Audi, secondo il
[*Wall Street Journal*](https://www.wsj.com/articles/general-mills-audi-and-pfizer-join-growing-list-of-companies-pausing-twitter-ads-11667507765?mod=hp_lead_pos1).

Molti addetti ai lavori, infatti, temono che le
[idee di Musk](https://arstechnica.com/tech-policy/2022/04/elon-musk-twitters-next-owner-provides-his-definition-of-free-speech/)
sulla
[libertà pressoché assoluta di opinione](https://twitter.com/elonmusk/status/1519036983137509376)
possano alterare le regole di moderazione di Twitter, che
[secondo Musk](https://twitter.com/elonmusk/status/1519363666377908225)
in passato ha *“censurato la libertà di espressione”* e quindi facilitare
i disseminatori di odio e di propaganda politica.

[![](https://blogger.googleusercontent.com/img/b/R29vZ2xl/AVvXsEhy0IMF4lyIisQs-i30eauM6acgCx8kwC-4Y-KSOiBNgKcTwvcpMIU0p-VQ2S5SZNeN7Oyf-8nnqjlF7OnkjrcdhHqqme__tqpJrZbAdocPFNND9qXMccXnJwHIE-3y_eVdpaPSauXFJ2xzIMXTGEf1dGAYuWB5QQX8soQM8kPJKiIy-robpD8/s320/Screenshot%202022-11-04%20at%2001.24.15.png)](https://blogger.googleusercontent.com/img/b/R29vZ2xl/AVvXsEhy0IMF4lyIisQs-i30eauM6acgCx8kwC-4Y-KSOiBNgKcTwvcpMIU0p-VQ2S5SZNeN7Oyf-8nnqjlF7OnkjrcdhHqqme__tqpJrZbAdocPFNND9qXMccXnJwHIE-3y_eVdpaPSauXFJ2xzIMXTGEf1dGAYuWB5QQX8soQM8kPJKiIy-robpD8/s590/Screenshot%202022-11-04%20at%2001.24.15.png)

Un esempio delle idee di Musk sulla libertà di espressione:
*“Libertà di parola per me significa semplicemente ciò che corrisponde alla
legge. Sono contrario alla censura che vada ben oltre la legge. Se la gente
desidera meno libertà di parola, chiederà al governo di approvare leggi in
tal senso. Quindi andare oltre la legge è contrario al volere del
popolo.”*
*(By “free speech”, I simply mean that which matches the law. I am against
censorship that goes far beyond the law. If people want less free speech,
they will ask government to pass laws to that effect. Therefore, going
beyond the law is contrary to the will of the people).*

Ma al tempo stesso si sa che Musk ha incontrato il commissario europeo Thierry
Breton per parlare della normativa *Digital Services Act* dell’Unione
Europea [ne avevamo parlato a
[luglio](https://attivissimo.blogspot.com/2022/07/stanno-arrivando-dma-e-dsa-due-leggi-ue.html)
scorso insieme al collega Francesco Gabaglio]. Questa normativa penalizza i
social network se non rimuovono contenuti ritenuti illegali, compresi quelli
espliciti e le minacce di violenza, e dai loro colloqui è emersa una
[dichiarazione congiunta](https://twitter.com/ThierryBreton/status/1523773895974612992?ref_src=twsrc%5Etfw%7Ctwcamp%5Etweetembed%7Ctwterm%5E1585902650134257665%7Ctwgr%5E60d079c6fc916459f58638852db91a6fb1c63872%7Ctwcon%5Es3_&ref_url=https%3A%2F%2Fwww.teslarati.com%2Felon-musk-european-eu-leaders-twitter%2F)
piuttosto rassicurante; inoltre Musk ha pubblicato una
[lettera aperta](https://twitter.com/elonmusk/status/1585619322239561728/photo/3)
agli inserzionisti, rassicurandoli che Twitter non diventerà
*“un panorama infernale di tutti contro tutti”*.

Insomma, per ora le
[ipotesi](https://www.businessinsider.com/civil-society-groups-twitter-elon-musk-keep-community-safety-rules-2022-11?r=US&IR=T)
secondo le quali Twitter diventerebbe un Far West nel quale si può dire e fare
di tutto senza alcuna moderazione e si possono amplificare odi,
discriminazioni e razzismi non hanno una base concreta, anche se è giusto
vigilare affinché questo non accada, perché Twitter è un social network
relativamente piccolo, con circa
[240 milioni](https://www.forbes.com/sites/nicholasreimann/2022/10/25/twitter-hemorrhaging-its-most-active-users-report-says/)
di utenti attivi giornalieri, una bazzecola rispetto ai quasi
[quattro miliardi](https://www.statista.com/statistics/947869/facebook-product-mau/)
di Meta\*, ma i suoi utenti di spicco hanno un peso mediatico considerevole,
come dimostrato per esempio dall’eco dei tweet dell’ex presidente statunitense
Donald...