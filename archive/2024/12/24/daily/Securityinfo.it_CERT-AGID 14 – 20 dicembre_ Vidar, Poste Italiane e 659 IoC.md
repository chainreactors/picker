---
title: CERT-AGID 14 – 20 dicembre: Vidar, Poste Italiane e 659 IoC
url: https://www.securityinfo.it/2024/12/23/cert-agid-14-20-dicembre-vidar-poste-italiane-659-ioc/?utm_source=rss&utm_medium=rss&utm_campaign=cert-agid-14-20-dicembre-vidar-poste-italiane-659-ioc
source: Securityinfo.it
date: 2024-12-24
fetch_date: 2025-10-06T19:42:34.127166
---

# CERT-AGID 14 – 20 dicembre: Vidar, Poste Italiane e 659 IoC

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 14 – 20 dicembre: Vidar, Poste Italiane e 659 IoC

Dic 23, 2024  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2024/12/23/cert-agid-14-20-dicembre-vidar-poste-italiane-659-ioc/#respond)

---

Nel corso di questa settimana, il **CERT-AGID** ha rilevato e analizzato **36 campagne malevole nello scenario italiano** di sua competenza.

Di queste, **22 erano specificamente mirate a obiettivi italiani**, mentre 14 avevano una natura più generica, ma hanno comunque coinvolto il territorio italiano.

A seguito delle analisi, sono stati messi a disposizione degli enti accreditati **659 indicatori di compromissione (IoC)** identificati.

### I temi della settimana

Questa settimana sono stati identificati **13 temi sfruttati** per la diffusione di campagne malevole in Italia.

Tra questi, il tema dei **Documenti** è stato al centro di due campagne generiche di phishing, mirate a Microsoft e DocuSign, ed è stato utilizzato in campagne italiane per diffondere i malware Rhadamanthys e Amadey.

![](https://www.securityinfo.it/wp-content/uploads/2024/12/CERT-AGID-hacker-cover.jpeg)

Nel corso di questa settimana, il CERT-AGID ha rilevato e analizzato 36 campagne malevole nello scenario italiano di sua competenza.

Il settore **Banking** è stato un altro obiettivo rilevante, con campagne di phishing via PEC e PEO rivolte a clienti di istituti come Intesa Sanpaolo, American Express, Wells Fargo e SumUp, oltre che per distribuire il malware Spynote tramite SMS in formato APK.

Il tema delle **Consegne (Delivery)** è stato sfruttato per diverse campagne di phishing generiche ai danni di Poste Italiane e DHL, e per veicolare il malware Formbook tramite PEO.

Anche il tema dell’**Assistenza** è stato utilizzato in alcune campagne di phishing italiane che hanno preso di mira Aruba, diffuse principalmente tramite PEC. Gli altri temi identificati sono stati impiegati per campagne di malware e phishing di varia natura.

Tra gli eventi di maggiore interesse, una nuova campagna di malspam mirata alla diffusione del malware **Vidar** ha colpito l’Italia martedì scorso.

Durante il monitoraggio, sono stati identificati e bloccati **133 domini di secondo livello** utilizzati per la distribuzione del malware.

A differenza delle precedenti ondate, solitamente lanciate tra domenica e lunedì, **questa campagna è stata attivata nelle prime ore del martedì mattina**.

![](https://www.securityinfo.it/wp-content/uploads/2024/12/CERT-AGOD-temi.png)

Fonte: CERT-AGID

Il CERT-AGID, in collaborazione con i Gestori PEC, ha adottato misure per disattivare le caselle PEC malevoli e ha condiviso con le Pubbliche Amministrazioni accreditate i relativi Indicatori di Compromissione (IoC).

Un’altra segnalazione riguarda una **campagna di smishing che sfrutta il marchio di Poste Italiane** per carpire dati personali e finanziari.

Tramite falsi SMS, gli utenti vengono informati di presunti problemi legati alla consegna di un pacco e invitati a visitare un sito fraudolento dove vengono richieste informazioni sensibili, come dati personali e numeri di carta di credito.

### Malware della settimana

Durante la settimana sono state individuate sette famiglie di malware che hanno interessato l’Italia, con campagne di particolare rilievo.

Tra queste, **Rhadamanthys** è stato protagonista di diverse operazioni italiane a tema Documenti e di una campagna generica incentrata su Preventivo, distribuite tramite email contenenti allegati ZIP, BAT, LNK e PDF.

Anche **FormBook** è stato al centro di numerose campagne generiche a tema Delivery, veicolate attraverso email con allegati RAR e XLA.

![](https://www.securityinfo.it/wp-content/uploads/2024/12/CERT-AGOD-malware.png)

Fonte: CERT-AGID

**SpyNote** è emerso in due campagne: una italiana a tema Banking e una generica su Aggiornamenti, entrambe diffuse tramite SMS con file APK malevoli.

Il malware **Remcos** è stato rilevato in una campagna generica a tema Ordine, distribuita via email con allegato 7Z. **Lokibot**, invece, è stato associato a una campagna italiana a tema Prezzi, veicolata tramite email con allegato RAR.

**Amadey** ha fatto la sua comparsa in una campagna italiana a tema Documenti, diffusa tramite email con allegato ZIP. Infine, il malware **QnodeService** è stato rilevato in una campagna Vidar italiana a tema “Pagamenti”, veicolata attraverso PEC con allegato JS.

### Phishing della settimana

Nella settimana appena trascorsa, 1**2 brand** sono stati coinvolti in campagne di phishing mirate a carpire dati sensibili.

Tra i marchi più colpiti emergono **Aruba**, **Intesa Sanpaolo** e **Poste Italiane**, presi di mira con tecniche sofisticate che sfruttano temi come l’assistenza clienti e i servizi bancari per ingannare le vittime.

![](https://www.securityinfo.it/wp-content/uploads/2024/12/CERT-AGOD-phishing.png)

Fonte: CERT-AGID

A destare ancora più preoccupazione però è stato il volume elevato di campagne generiche legate a **Webmail generiche**, che hanno puntato principalmente a ottenere credenziali di accesso e altre informazioni sensibili dagli utenti.

### Formati e canali di diffusione

Il rapporto settimanale del CERT-AGID ha evidenziato l’utilizzo di **11 diversi formati di fil...