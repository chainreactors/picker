---
title: Guerre di Rete - Nel tornado AI occhio alle farfalle
url: https://guerredirete.substack.com/p/guerre-di-rete-nel-tornado-ai-occhio
source: Over Security - Cybersecurity news aggregator
date: 2023-03-26
fetch_date: 2025-10-04T10:44:01.768069
---

# Guerre di Rete - Nel tornado AI occhio alle farfalle

[![Guerre di Rete](https://substackcdn.com/image/fetch/$s_!JKxa!,w_80,h_80,c_fill,f_auto,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F9c3cbe9e-1c39-4535-99d8-940270e03588_1010x1010.png)](/)

# [Guerre di Rete](/)

IscrivitiAccedi

# Guerre di Rete - Nel tornado AI occhio alle farfalle

### Bard, ChatGPT, il dibattito sul lavoro e la regolamentazione. E poi spyware e altro.

[![Avatar di Carola Frediani](https://substackcdn.com/image/fetch/$s_!tOoV!,w_36,h_36,c_fill,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F9403bb00-3959-45dc-afb5-ac7994d708b8_750x741.jpeg)](https://substack.com/%40guerredirete)

[Carola Frediani](https://substack.com/%40guerredirete)

mar 25, 2023

11

[1](https://guerredirete.substack.com/p/guerre-di-rete-nel-tornado-ai-occhio/comments)

Condividi

[![](https://substackcdn.com/image/fetch/$s_!D9ut!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F3099b93d-d0ac-40d6-9378-bcb6aae9354a_5472x3648.jpeg)](https://substackcdn.com/image/fetch/%24s_%21D9ut%21%2Cf_auto%2Cq_auto%3Agood%2Cfl_progressive%3Asteep/https%3A//substack-post-media.s3.amazonaws.com/public/images/3099b93d-d0ac-40d6-9378-bcb6aae9354a_5472x3648.jpeg)

Immagine di Doug Kelley - [Unsplash](http://Foto di <a href="https://unsplash.com/%40dkphotos?utm_source=unsplash&utm_medium=referral&utm_content=creditCopyText">Doug Kelley</a> su <a href="https://unsplash.com/it/foto/H6-hMDi98n4?utm_source=unsplash&utm_medium=referral&utm_content=creditCopyText">Unsplash</a>)

**Guerre di Rete - una newsletter di notizie cyber
a cura di Carola Frediani
N.156 - 25 marzo 2023**

*Specie per i nuovi, ricordo che questa newsletter (che oggi conta più di 12mila iscritti - ma molti più lettori, essendo pubblicata anche online - e oltre 500 sostenitori) è gratuita e del tutto indipendente, non ha mai accettato sponsor o pubblicità, e viene fatta nel mio tempo libero (fin dal 2018). Se vi piace potete contribuire inoltrandola a possibili interessati, o promuovendola sui social. Molti lettori sono diventati sostenitori facendo una [donazione.](https://www.paypal.com/donate/?hosted_button_id=V8WAZ44NT942C) La prima campagna per raccogliere fondi è andata molto bene, e [qua ci sono i dettagli](https://guerredirete.substack.com/p/guerre-di-rete-vaccini-e-green-pass) (qua la [lista degli oltre 500 donator](https://associazione.guerredirete.it/donatori-di-guerre-di-rete/)i). Se volete sapere chi sono qua ci sono alcune info ([in breve](https://www.festivaldelgiornalismo.com/speaker/carola-frediani) - [in lungo](https://associazione.guerredirete.it/carola/)).*

[Dona alla newsletter](https://www.paypal.com/donate/?hosted_button_id=V8WAZ44NT942C)

*In più, a marzo il progetto si è ingrandito con un sito indipendente e noprofit di informazione cyber, [GuerrediRete.it](https://www.guerredirete.it/). Qui spieghiamo il [progetto](https://www.guerredirete.it/il-progetto/). Qui [l’editoriale](https://www.guerredirete.it/perche-e-il-momento-di-fare-e-informare/) di lancio del sito.*

**In questo numero:
- Bard e Google
- OpenAI e i plugin
- A chi ruberà il lavoro GPT?
- General Purpose AI e la battaglia sull’AI Act
- Se l’AI smette di amarti
- Come la carica delle AI generative peserà sulla fiducia nell’informazione
- Il mantello “anti-copia” per gli artisti
- Una manager di Meta spiata con Predator
- Elon Musk ha in mente un futuro per noi
 - E altro**

**Nel tornado dell’AI occhio ai battiti di farfalla**

OpenAI, creata per evitare una corsa all’intelligenza artificiale (AI), ne ha invece lanciata una, ha [commentato](https://twitter.com/jamiemetzl/status/1638302289923547136) questa settimana Jamie Metzl, consulente di geopolitica e innovazione. Non ho trovato riferimenti diretti a prevenire una corsa all’AI nelle dichiarazioni originarie di OpenAI (che come sapete è il laboratorio dietro al lancio di tecnologie come ChatGPT) ma certo nel 2015, quanto questa organizzazione era ancora del tutto no-profit, aveva come obiettivo dichiarato “di far progredire l'intelligenza digitale nel modo in cui è più probabile che l'umanità nel suo complesso ne tragga beneficio, senza essere vincolati dalla necessità di generare un ritorno finanziario. Poiché la nostra ricerca è libera da obblighi finanziari, possiamo concentrarci meglio su un impatto umano positivo”.

Ora invece, come hanno notato altri, non si può chiudere Twitter per un paio d’ore senza riaprirlo e trovarsi di fronte a qualche nuovo progresso, prodotto, plugin, abbonamento, annuncio e comunicato stampa legato all’intelligenza artificiale.

**Google apre Bard (ad alcuni)**
Google, che dopo anni di dominio anche mediatico si trova nella scomoda posizione di rincorrere (la rivale Microsoft) senza voler però scoprire mai del tutto o troppo le carte, ha aperto un accesso limitato a Bard, il suo rivale di ChatGPT, basato sul modello di linguaggio LaMDA, e inizialmente disponibile per alcuni utenti selezionati negli Stati Uniti e nel Regno Unito, che potranno iscriversi a una lista d'attesa all'indirizzo [bard.google.com](https://bard.google.com/) (in ogni caso non c’è ancora mentre scrivo una data per l'accesso completo al pubblico).
“Come ChatGPT di OpenAI e il chatbot Bing di Microsoft, Bard offre agli utenti una casella di testo vuota e un invito a porre domande su qualsiasi argomento”, [scrive The Verge](https://www.theverge.com/2023/3/21/23649794/google-chatgpt-rival-bard-ai-chatbot-access-hands-on) che l’ha testato. “E come si pone Bard rispetto ai suoi principali rivali, ChatGPT e Bing? È sicuramente più veloce di entrambi (anche se questo potrebbe essere dovuto semplicemente al fatto che attualmente ha meno utenti) e sembra avere capacità potenzialmente ampie come questi altri sistemi. (Nei nostri brevi test, ad esempio, è stato in grado di generare linee di codice). Ma non ha le note a piè di pagina chiaramente etichettate di Bing, che qui appaiono solo quando si cita direttamente una fonte come un articolo di cronaca, e sembra in generale più limitato nelle sue risposte”.
La differenza principale resta il fatto che Google ha deciso di non aprire al pubblico generale questa tecnologia, una scelta che in questo momento appare svantaggiosa ma che potrebbe anche essere una scommessa sul medio o lungo termine. Difficile prevederlo ora.

**OpenAI rilancia coi plugin**
Certo, chi non ha intenzione di lasciare margini ad avversari è proprio OpenAI, che subito dopo ha [annunciato](https://openai.com/blog/chatgpt-plugins) l’ennesima novità, lanciando dei plugin per ChatGPT che ne estendono le funzionalità consentendogli di accedere a database di terze parti, compreso il web (solo per ora per un numero limitato di utenti e sviluppatori). “Il plugin più interessante è quello di OpenAI per navigare il web - [scrive](https://techcrunch.com/2023/03/23/openai-connects-chatgpt-to-the-internet/) TechCrunch -  che permette a ChatGPT di attingere dati da tutto il web [e in tempo reale, ndr] per rispondere alle varie domande che gli vengono poste. (In precedenza, la conoscenza di ChatGPT era limitata a date, eventi e persone precedenti al settembre 2021). Il plugin recupera contenuti dal web utilizzando l'API di Bing e mostra tutti i siti web visitati per elaborare una risposta, citando le fonti nelle risposte di ChatGPT”.

Il modo più semplice per capire il funzionamento e la portata di questa novità (una volta che verrà implementata su ampia scala) è guardare il video nella [pagina di lancio,](https://openai.com/blog/chatgpt-plugins) dove l’utente, utilizzando vari plugin, è in grado non solo di farsi descrivere una ricetta ma anche di ordinare online gli ingredienti (o un posto al ristorante).

**Il bug di privacy**
E quindi è già acqua passata il piccolo incidente manifestatosi nella stessa settimana (dicevamo che ormai queste settim...