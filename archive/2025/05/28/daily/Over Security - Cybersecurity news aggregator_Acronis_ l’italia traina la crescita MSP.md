---
title: Acronis: l’italia traina la crescita MSP
url: https://www.securityinfo.it/2025/05/27/acronis-litalia-traina-la-crescita-msp/
source: Over Security - Cybersecurity news aggregator
date: 2025-05-28
fetch_date: 2025-10-06T22:30:42.513815
---

# Acronis: l’italia traina la crescita MSP

Aggiornamenti recenti Ottobre 6th, 2025 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Acronis: l’italia traina la crescita MSP

Mag 27, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Approfondimenti](https://www.securityinfo.it/category/approfondimenti/), [Gestione dati](https://www.securityinfo.it/category/approfondimenti/gestione-dati/), [In evidenza](https://www.securityinfo.it/category/in-evidenza/), [Malware](https://www.securityinfo.it/category/approfondimenti/malware/), [Mercato](https://www.securityinfo.it/category/approfondimenti/mercato/), [Mercato e Statistiche](https://www.securityinfo.it/category/approfondimenti/mercato-statistiche/)
 [0](https://www.securityinfo.it/2025/05/27/acronis-litalia-traina-la-crescita-msp/#respond)

---

Nel corso del **“TRU Security Day 2025” di Milano, Acronis** ha evidenziato un’opportunità di **crescita significativa per il mercato dei Managed Service Providers (MSP)** in Italia, sottolineando al contempo l’urgente necessità di adottare soluzioni di sicurezza avanzate e di integrare l’IA per fronteggiare un panorama di minacce in rapida evoluzione.

Durante la tavola rotonda, **Denis Cassinerio, Senior Director e GM per il Sud EMEA di Acronis**, ha aperto i lavori rimarcando la natura dell’evento: “TRU sta per ‘Threat Research Unit’ e siamo estremamente impegnati a essere la migliore azienda al mondo per quanto riguarda la cyber resilienza”.

“La Threat Research Unit, rappresentata da Sergey, **è la spina dorsale delle nostre attività nel campo della cyber sicurezza**”, ha poi aggiunto. Il Sergey  cui si riferisce è Sergey Belov, Director of Information Security del TRU Team di Acronis.

La sua missione, dice Cassinerio, è “**scoprire cosa stia succedendo nel lato oscuro della luna**“. L’incontro ha visto la partecipazione di Katya Ivanova, CSO di Acronis, Oleg Shaikhatarov, CPO.

![](https://www.securityinfo.it/wp-content/uploads/2025/05/Acronis-apertura.jpg)

Acronis, azienda leader nella cyber protection, ha organizzato a Milano l’evento “TRU Security Day 2025”.

### La rivoluzione dell’AI e le sue implicazioni

La presentazione ha posto l’accento su una “**nuova era industriale della tecnologia”, guidata dall’intelligenza artificiale**. Entro il 2030, si prevede che gli investimenti nella trasformazione digitale triplicheranno. Si assisterà anche a un aumento di 6,4 volte nell’utilizzo dell’IA e di 5,5 volte nell’impiego di robot.

Cassinerio ha affermato che “**qualunque cosa abbiamo digitalizzato finora verrà ridigitalizzata grazie all’intelligenza artificiale**“. Ma questa crescita porta con sé nuovi paradigmi. “Oggi gestiamo applicazioni passive ma in futuro avremo sistemi che interagiranno attivamente con noi, portando benefici significativi in settori come la sanità, la manifattura e la sicurezza informatica”, ha affermato Cassinerio.

“**Il passaggio alle applicazioni SaaS sta alleggerendo il carico dell’infrastruttura tradizionale**”, ha proseguito Cassinerio. “Questa evoluzione comporta però una maggiore complessità, specialmente nella protezione dell’accesso a servizi come M365”.

Il messaggio di Acronis è chiaro: “Abbiamo bisogno di più fornitori di servizi”, ha dichiarato Cassinerio. “La nostra strategia è focalizzata su di loro, per permettere di **fornire servizi più cyber-resilienti**“. Ha poi aggiunto che gli MSP sono gli “architetti del futuro dei nostri clienti”, in grado di migliorare l’utilizzo dell’AI e dei servizi cyber-resilienti, anche in ottica di conformità normativa come la NIS2.

![](https://www.securityinfo.it/wp-content/uploads/2025/05/1.jpg)

Fonte: Acronis

A livello economico, si prevedono conseguenze significative. **Le capacità di calcolo aumenteranno con un +75% di servizi e un +48% di data center nei prossimi cinque anni**. Gli endpoint cresceranno addirittura del 119%, mentre il consumo energetico si decuplicherà entro il 2030.

Ciò, secondo Cassinerio , comporterà che “**il costo dell’energia aumenterà ancora di più**, e avremo una compressione sul mercato”, che si rifletterà sui costi dei servizi.

Sebbene l’economia globale cresca del 21%, il mondo IT si espande a un ritmo ancora più rapido, creando una dicotomia che impedisce una crescita lineare delle risorse.

**Il mercato dei servizi gestiti in Europa è in crescita del 12,7%**, con un aumento totale di 13 miliardi di dollari, un dato paragonabile a metà della recente manovra economica italiana. Ciò indica un mercato dalle grandi potenzialità, e in espansione.

### Il mercato italiano degli MSP in forte ascesa

Il mercato dei servizi gestiti in **Europa Occidentale ha raggiunto i 116,8 miliardi di dollari nel 2024**, con una crescita del 12,7% annuo. **L’Italia** si distingue in questo contesto, con un **valore di 6,6 miliardi di dollari** e una crescita ancora più rapida, pari al 15,2% su base annua.

“**Stiamo crescendo più velocemente della media europea**“, ha affermato Cassinerio. Questo indica un cambiamento storico, con i partner italiani che offrono sempre più servizi, e dove le tecnologie sono “abilitatrici del servizio complessivo”.

Nonostante la solida crescita, **l’Italia rappresenta solo il 6% del mercato MSP europeo,** a fronte del 25% del Regno Unito, il che suggerisce un ampio margine di espansione.

![](https://www.securityinfo.it/wp-content/uploads/2025/05/Denis-Cassinerio-Senior-Director-General-Manager-South-EMEA-di-Acronis.jpg)

Denis Cassinerio, Senior Director & General Manager South EMEA di Acronis.

Il **ricavo potenziale per postazione/dispositivo/mese per gli MSP in Italia è stimato a circa 90 dollari nel 2024**, con un aumento previsto del 10-12% nel 2025, raggiungendo circa 99 dollari.

Attualmente, il 78% dei ricavi annuali degli MSP deriva dai servizi gestiti, con i servizi di sicurezza che costituiscono il principale motore di crescita. Da ciò si deduce che **la grande m...