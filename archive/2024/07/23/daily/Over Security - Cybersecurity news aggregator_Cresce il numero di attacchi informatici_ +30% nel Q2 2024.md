---
title: Cresce il numero di attacchi informatici: +30% nel Q2 2024
url: https://www.securityinfo.it/2024/07/19/cresce-il-numero-di-attacchi-informatici-30-nel-q2-2024/
source: Over Security - Cybersecurity news aggregator
date: 2024-07-23
fetch_date: 2025-10-06T17:45:05.082557
---

# Cresce il numero di attacchi informatici: +30% nel Q2 2024

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Cresce il numero di attacchi informatici: +30% nel Q2 2024

Lug 19, 2024  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [Attacchi](https://www.securityinfo.it/category/news/attachi/), [In evidenza](https://www.securityinfo.it/category/in-evidenza/), [News](https://www.securityinfo.it/category/news/), [RSS](https://www.securityinfo.it/category/rss/)
 [0](https://www.securityinfo.it/2024/07/19/cresce-il-numero-di-attacchi-informatici-30-nel-q2-2024/#respond)

---

Cresce il numero di attacchi informatici a livello globale: un nuovo report di [Check Point Research](https://research.checkpoint.com/) ha rilevato un **aumento del 30% di attacchi nel Q2 2024**, l’incremento maggiore degli ultimi due anni, per una media di 1.636 attacchi settimanali per organizzazione.

Il settore più colpito rimane quello dell’**istruzione e della ricerca**, con un aumento del 53% nel secondo trimestre del 2024 rispetto allo stesso periodo del 2023; **la media di attacchi settimanali per organizzazione è di ben 3.341**. Questo settore è da sempre un obiettivo primario per i cybercriminali per via da una parte della ricchezza di informazioni sensibili e dall’altra di misure di sicurezza spesso inadeguate.

![attacchi informatici](https://www.securityinfo.it/wp-content/uploads/2024/07/cyber-4747177_1920.jpg)

Pixabay

A seguire troviamo il **settore governativo/militare con 2.084 attacchi settimanali** per organizzazione, a testimonianza dell’alta posta in gioco nello spionaggio e nell’interruzione di attività digitali a livello statale.

Al terzo posto c’è invece il **settore sanitario con una media di 1.999 attacchi informatici** **settimanali**, un incremento del 15% rispetto all’anno precedente. Ospedali e strutture sanitarie sono vulnerabili a causa della carenza di risorse di cybersecurity e al contempo sono particolarmente redditizie per i criminali.

Il settore però che ha registrato il maggior aumento di attacchi è quello dei fornitori di hardware: Check Point Research parla di un aumento del 183%.

Guardando alle aree geografiche, l’Africa ha registrato la media settimanale di attacchi più alta, seguita dall’America Latina che ha anche registrato l’incremento di anno in anno maggior (+53%). A seguire c’è l’area APAC, l’Europa e infine l’America del Nord.

## Attacchi informatici: spopolano i ransomware

Gli attacchi ransomware continuano a spaventare le organizzazioni di ogni settore: il report evidenzia che nel secondo trimestre del 2024 **i ransomware con estorsione pubblica hanno registrato un aumento del 13% rispetto all’anno precedente**, per un totale di circa 1.200 incidenti. Il Nord America è stato il più colpito, con il 58% di tutti gli attacchi ransomware, mentre l’Europa ha registrato il 19% degli incidenti.

Per quanto riguarda i settori, il **manifatturiero** è stato il più colpito, rappresentando il **29% delle vittime di attacchi ransomware con doppia estorsione a livello globale**; a seguire il settore sanitario con l’11% degli attacchi. Il settore retail/wholesale ha registrato il 9% degli attacchi, un calo del 34% rispetto all’anno precedente. Sono in particolare i settori delle comunicazioni e dei servizi di pubblica utilità ad aver registrato un aumento vertiginoso degli incidenti ransomware, con incrementi rispettivamente del 177% e del 186%.

![](https://www.securityinfo.it/wp-content/uploads/2024/07/ransomware-2321110_1920.jpg)

Pixabay

Visto l’aumento di attacchi in tutto il mondo, **le aziende devono implementare delle misure di protezione adeguate**. I ricercatori di Check Point consigliano prima di tutto di applicare regolarmente le patch ai sistemi e implementare misure di sicurezza a più livelli, e di formare regolarmente i dipendenti sulle ultime minacce informatiche.

A livello più tecnico, le aziende dovrebbero puntare su **tecnologie come sandboxing e strumenti anti-ransomware** e **adottare un** **approccio zero-trust**, implementando la verifica verifica dell’identità di ogni persona e dispositivo che tenti di accedere alle risorse di rete.

Infine è essenziale definire **piani di backup regolari** e attività di risposta agli incidenti, segmentare la rete e dare la giusta priorità alle vulnerabilità in base al loro impatto potenziale.

“Il *drammatico aumento degli attacchi informatici a livello globale, in particolare degli incidenti da ransomware, segnala l’**urgente necessità di solide strutture di sicurezza*** ***informatica***” spiegano i ricercatori di Check Point Research. “*Le organizzazioni devono dare priorità alla sicurezza informatica, adottando strategie personalizzate per combattere efficacemente l’evoluzione del panorama delle minacce. Implementando misure di sicurezza avanzate, promuovendo una cultura di consapevolezza e preparandosi a potenziali incidenti, le aziende possono difendersi meglio dall’incessante ondata di minacce informatiche. **Il momento di agire è adesso, prima che la prossima ondata di attacchi colpisca***“.

Condividi l'articolo

* [Tweet](https://twitter.com/share)

---

* [attacchi informatici](https://www.securityinfo.it/tag/attacchi-informatici/), [backup](https://www.securityinfo.it/tag/backup/), [Check Point Research](https://www.securityinfo.it/tag/check-point-research/), [minacce informatiche](https://www.securityinfo.it/tag/minacce-informatiche/), [protezione](https://www.securityinfo.it/tag/protezione/), [Ransomware](https://www.securityinfo.it/tag/ransomware/)

[Un aggiornamento di Crowdstrike abbatte servizi e connessioni Microsoft: disservizi in tutto il mondo](https://www.securityinfo.it/2024/07/19/un-aggiornamento-di-crowdstrike-ha-bloccato-i-sistemi-windows-di-tu...