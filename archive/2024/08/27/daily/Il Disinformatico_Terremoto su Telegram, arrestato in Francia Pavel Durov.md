---
title: Terremoto su Telegram, arrestato in Francia Pavel Durov
url: http://attivissimo.blogspot.com/2024/08/terremoto-su-telegram-arrestato-in.html
source: Il Disinformatico
date: 2024-08-27
fetch_date: 2025-10-06T18:08:35.431052
---

# Terremoto su Telegram, arrestato in Francia Pavel Durov

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2024/08/26

### Terremoto su Telegram, arrestato in Francia Pavel Durov

Avete probabilmente già saputo dell’arresto di Pavel Durov, fondatore e CEO di
Telegram, sabato scorso all’aeroporto francese di Le Bourget dove era
atterrato con il suo jet privato. La notizia, riportata da quasi tutti i media
del mondo, si basa su
[informazioni](https://www.tf1info.fr/justice-faits-divers/info-tf1-lci-le-fondateur-et-pdg-de-la-messagerie-cryptee-telegram-interpelle-en-france-2316072.html)
dell’emittente francese TF1, secondo la quale l’arresto sarebbe legato alla
mancanza di moderazione di Telegram e all’assenza di collaborazione con le
forze dell’ordine di qualunque paese, che renderebbe Durov complice dello
spaccio di stupefacenti, del riciclaggio di denaro e della condivisione di
immagini di abusi sessuali su minori che avvengono su Telegram.

Su X, Telegram (l’azienda) ha
[dichiarato](https://twitter.com/telegram/status/1827787345367834772)
di essere *“in attesa di una pronta risoluzione di questa situazione”* e che
*“è assurdo affermare che una piattaforma o il suo proprietario sono
responsabili per gli abusi di quella piattaforma”*.

Gli abusi in questione avvengono anche su altri social network, anche sotto la
protezione di una crittografia *end-to-end* che Telegram, va
ricordato, non ha nelle chat normali ma solo nelle chat segrete; la differenza
rispetto a Telegram è che gli altri social network almeno formalmente
collaborano con le richieste delle forze di polizia (anche se io e altri
abbiamo segnalato ripetutamente, per esempio a Instagram, la pubblicazione di
immagini illegali di minori e siamo stati rassicurati che le immagini erano
*“conformi agli standard della comunità”*).

Moderare 900 milioni di utenti, almeno nelle chat normali che può leggere o in
quelle segrete che potrebbero essergli segnalate da terzi, sarebbe possibile
ma richiederebbe un numero di addetti che Telegram non ha. Durov ha
[dichiarato](https://x.com/trungtphan/status/1780794237426323918?s=51&t=lLf2YRXhv7kG_Tw6dp_nCA), in un’intervista recente a Tucker Carlson, di avere in tutto*“circa 30 ingegneri [software]”*
alle sue dirette dipendenze.

E comunque Telegram
[dichiara apertamente nelle sue FAQ](https://telegram.org/faq?setln=it#d-qual-e-il-vostro-pensiero-riguardo-la-privacy-su-internet)
di non aver nessuna intenzione di fare da moderatore:
*“Tutte le chat e i gruppi di Telegram sono territorio privato dei loro
rispettivi partecipanti. Non eseguiamo alcuna richiesta* [di eliminazione di contenuti illegali]*relativa ad esse [...] Ad oggi, abbiamo divulgato 0 byte di dati a terzi,
inclusi i governi [...] Mentre blocchiamo bot e canali legati al
terrorismo (ad esempio legati all' ISIS), non bloccheremo nessuno che
esprime pacificamente altre opinioni.”*

Va ricordato che Telegram è, per i cittadini russi, uno dei pochissimi canali
attraverso i quali possono ricevere informazioni non filtrate dalla censura
governativa, e questo è possibile grazie alla struttura tecnica e legale (una
serie di scatole cinesi di aziende sparse per il mondo) di Telegram. Durov ha
lasciato la Russia proprio per non dover cedere al governo i dati dei
cittadini raccolti dalla sua piattaforma precedente, Vkontakte, una sorta di
Facebook nazionale, e censurarla. A modo suo, ha dei princìpi molto saldi: non
collaborare con nessuna autorità, perché chi per un certo governo è un
sovversivo per un altro governo è un dissidente, e chi è considerato
terrorista da una parte è visto come combattente per la libertà dall’altra.

Ne ho parlato brevemente al Telegiornale della RSI ieri sera ([link diretto](https://www.rsi.ch/play/tv/-/video/-?urn=urn:rsi:video:2236403)): preciso che *“i radar”* sono gli autovelox in italiano ticinese.

*Fonti aggiuntive:
[RSI](https://www.rsi.ch/info/mondo/Ecco-cos%E2%80%99%C3%A8-Telegram-e-perch%C3%A9-%C3%A8-cos%C3%AC-controverso--2236260.html),
[TechCrunch](https://techcrunch.com/2024/06/24/experts-say-telegrams-30-engineers-team-is-a-security-red-flag/),
[TechCrunch](https://techcrunch.com/2024/08/25/telegram-founder-pavel-durov-reportedly-arrested-in-france/),
[Ars Technica](https://arstechnica.com/security/2024/08/shocker-french-make-surprise-arrest-of-telegram-founder-at-paris-airport/),
[ANSA](https://www.ansa.it/sito/notizie/mondo/europa/2024/08/26/la-giustizia-francese-estende-la-detenzione-di-pavel-durov_c2b3cd11-4fd7-46b3-972d-b1d9f8f3e487.html).*

Pubblicazione iniziale:
[26.8.24](https://attivissimo.blogspot.com/2024/08/terremoto-su-telegram-arrestato-in.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/2425773267341875933 "Post per email")

Labels:
[apparizioni pubbliche](https://attivissimo.blogspot.com/search/label/apparizioni%20pubbliche),
[privacy](https://attivissimo.blogspot.com/search/label/privacy),
[sicurezza](https://attivissimo.blogspot.com/search/label/sicurezza),
[Telegram](https://attivissimo.blogspot.com/search/label/Telegram)

#### Nessun commento:

[Posta un commento](https://www.blogger.com/comment/fullpage/post/7421441/2425773267341875933)

[Post più recente](https://attivissimo.blogspot.com/2024/08/anteprima-podcast-rsi-lia-ha-troppa.html "Post più recente")

[Post più vecchio](https://attivissimo.blogspot.com/2024/08/podcast-rsi-google-blocca-ladblocker.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/2425773267341875933/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
Malti
Nederlandse
Norske (Bokmål)
Polski
Português
Română
Русский
Slovenská jazyku
Slovenski jezik
Shqiptar
Српски језик
Svenska
Swahili
ไทย
Filipino
Türk
Українське
اردو
Việt
ייִדיש
中文 (简体字)
中文 (正體字)

![](https://blogger.googleusercontent.com/img/b/R29vZ2xl/AVvXsEhQ-_-OkaZJxWiZ8HkG3dGC9gbuPA1qB0VDZQ_nOM3eKADHVNjFHFpuxfv0jRYUqMFEy9I7T68WBC4RqG2fgk01IH3SXqiRjKw2b146wtndBtQV-IupobE5YcCFlmXWeIV8sQYgsw/s1600/Cattivissimo-by-francesco-lombardi-gianluigi-gatti.png)

Credit: Gianluigi Gatti

## Libri

[Luna? Sì, ci siamo andati!](http://luna1969.info)

[Moon Hoax: Debunked!](https://www.moonhoaxdebunked.com/)

[Almanacco dello Spazio](https://almanaccodellospazio.ch/)

[L’Efficercatore: uso avanzato dei motori di ricerca](https://efficercatore.blogspot.com/)

[Come diventare detective antibufala](https://www.generazioniconnesse.it/site/_file/documenti/Comunicazione/Fake_news/Dispensa_Docenti_decalogo_bastabufale.pdf) (guida commissionata da MIUR e Camera dei Deputati)

[Gli altri miei libri](https://attivissimo.blogspot.com/p/libri-pubblicati.html)

## Appuntamenti pubblici

[![](https://blogger.googleusercontent.com/img/b/R29vZ2xl/AVvXsEiwWo0VmlJW4KbR2KYCr10iEPHo1F2w37XMCsBe5YIHWIkZiTTkwcN6y_lIPVZN5bLGrtRczw_v5yBt1gR4s-sJkJ5lF9aXXgNJAF9TQ3LtGxygFpUy8zxCOOjP4YWq4t27h8HnIQ/s200/calendar-flat-icon-01-.jpg)](https://attivissimo.me/disinformaticalendario/prossimi/)

[Prossimi eventi pubblici](https://attivissimo.me/disinformaticalendario/prossimi/)

[Eventi pubblici passati](https://attivissimo.me/disinformaticalendario/archivio-appuntamenti-pubblici/)

## Visualizzazioni totali

## Versioni di questo blog

* [Per schermi grandi (con barra lateral...