---
title: Robot aspirapolvere hackerati insultano i proprietari
url: https://www.securityinfo.it/2024/10/22/robot-aspirapolvere-hackerati-insultano-i-proprietari/?utm_source=rss&utm_medium=rss&utm_campaign=robot-aspirapolvere-hackerati-insultano-i-proprietari
source: Securityinfo.it
date: 2024-10-23
fetch_date: 2025-10-06T18:53:30.831718
---

# Robot aspirapolvere hackerati insultano i proprietari

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Robot aspirapolvere hackerati insultano i proprietari

Ott 22, 2024  [Valentina Caruso](https://www.securityinfo.it/author/valentina-caruso/ "Articoli scritti da Valentina Caruso")
 [Attacchi](https://www.securityinfo.it/category/news/attachi/), [News](https://www.securityinfo.it/category/news/)
 [0](https://www.securityinfo.it/2024/10/22/robot-aspirapolvere-hackerati-insultano-i-proprietari/#respond)

---

Casi di robot aspirapolvere hackerati sono stati denunciati negli Stati Uniti. Questo tipo di attacchi rivelano **vulnerabilità preoccupanti che interessano gli elettrodomestici intelligenti** e gli ecosistemi domestici IoT, strumenti che sono sempre più presenti nelle nostre case, perché semplificano la vita quotidiana.

Spesso però, poiché sono connessi a internet e non hanno grandi protezioni su cui contare, queste macchine rappresentano un rischio concreto. I casi che raccontiamo in questo articolo, diffusi dalla stampa statunitense e in particolare da [ABC News](https://abcnews.go.com/), non rappresentano solo un brutto scherzo di cattivo gusto. I robot hanno insultato i loro proprietari e sono diventati **delle vere e proprie spie nelle mani** **dei criminali informatici**.

Pensiamo a quante informazioni preziose finiscono nelle mani sbagliate quando un elettrodomestico smart viene hackerato. Se nessuno si accorge della violazione, robot e altri elettrodomestici intelligenti possono diventare delle vere e proprie spie silenziose. In passato, ad esempio, un episodio simile ha coinvolto un aspirapolvere Roomba. L’elettrodomestico ha scattato e diffuso una foto intima di una persona in bagno.

## Il caso dei robot aspirapolvere hackerati

Il modello “sotto accusa” si chiama **Ecovacs Deebot X2**, dotato di altoparlanti. I numerosi robot aspirapolvere hackerati sono stati manipolati dai cybercriminali per **trasmettere insulti e parole oscene**. Ecovacs, marchio cinese molto noto negli USA e in Europa quando si parla di robotica di consumo, ha confermato l’accaduto.

![Robot aspirapolvere hackerati](https://www.securityinfo.it/wp-content/uploads/2024/10/robot-aspirapolvere-hackerati.jpeg)

## Il racconto di Daniel Swenson

Un esempio concreto di questo attacco che ha coinvolto gli Ecovacs Deebot X2 è quello di Daniel Swenson, avvocato del Minnesota. L’uomo, inizialmente, ha notato una stranezza: una voce estranea proveniva dal suo elettrodomestico. Successivamente ha scoperto, tramite l’app di controllo, che **qualcuno stava accedendo al feed della telecamera** del robot aspirapolvere hackerato.

Nel tentativo di proteggere il sistema, il signor Swenson ha cambiato dal suo smartphone la password di accesso all’app. Purtroppo non è servito a niente. L’attacco, anzi, è proseguito, culminando in **insulti razzisti ai membri della famiglia**. Comprensibilmente spaventato, Swenson ha disattivato l’aspirapolvere e lo ha chiuso in una stanza, eliminando poi l’applicazione.

## Altri attacchi sul territorio

Lo stesso giorno, il 24 maggio scorso, un altro Deebot X2 è “impazzito” e ha iniziato a urlare commenti offensivi e rincorrere il cane dei proprietari, che abitano nella zona di Los Angeles. Mentre pochi giorni dopo, nella località di El Paso, un robot Ecovacs ha cominciato a insultare pesantemente il suo proprietario.

Nel momento in cui scriviamo nessuno ha rivendicato l’attacco e non si sa nulla dei responsabili. Anche se alcune vittime hanno dichiarato che la voce proveniente dall’altoparlante sembrava quella di un ragazzino o comunque di un giovane uomo.

## Cosa è successo ai robot aspirapolvere hackerati

Secondo Ecovacs, gli hacker avrebbero ottenuto le credenziali degli utenti attraverso **attacchi di “credential stuffing”**, usando dati rubati nel corso di altre violazioni. Tuttavia, anche con una password valida, il controllo remoto e l’accesso al feed video dovrebbero essere **protetti da un codice PIN**. Cosa che, teoricamente, dovrebbe impedire l’accesso non autorizzato. Nel 2023, però, due ricercatori esperti in cybersicurezza avevano già dimostrato come sia **possibile aggirare questa protezione**, facendo credere al server che il codice PIN sia stato inserito correttamente.

![Vacuum cleaner](https://www.securityinfo.it/wp-content/uploads/2024/10/Vacuum-cleaner.jpg)

## La reazione di Ecovacs

Ecovacs ha dichiarato di aver risolto questa vulnerabilità, anche se c’è chi ha sollevato dubbi sulla reale efficacia dell’intervento. L’azienda avrebbe inviato comunicazioni ai clienti invitandoli a **cambiare le password** prima dei casi che abbiamo raccontato. I proprietari dei robot aspirapovere hackerati però, tra cui Swenson, hanno sottolineato di non aver ricevuto comunicazioni sul problema del codice PIN. Ecovacs ha promesso **un aggiornamento di sicurezza per il prossimo novembre**.

## Pulizie poco sicure?

Gli attacchi informatici ai robot aspirapolvere evidenziano la necessità di maggiori protezioni per i dispositivi domestici connessi a internet. Fino a quando non verranno rilasciati gli aggiornamenti di sicurezza promessi, sarebbe meglio disattivare del tutto gli elettrodomestici a rischio per evitare problemi.

Il problema però potrebbe essere molto più esteso e coinvolgere altri marchi e modelli. Questo tipo di accesso non autorizzato solleva gravi interrogativi sulla sicurezza di questi dispositivi.

Condividi l'articolo

* [Tweet](https://twitter.com/share)

---

* [credential stuffing](https://www.securityinfo.it/tag/credential-stuffing/), [Hacking](https://www.securityinfo.it/tag/hacking/), [smart cleaning](https://www.securityinfo.it/tag/smart-cleaning/), [vulnerabilità](https://www.securityinfo.it/tag/vulnerabilita/)

[L'IA rende più accessibili le soluzioni EDR e XDR](https://www.securityinfo.it/2024/10/22/lia-rende-piu-accessibili-le-soluzioni-edr-e-xdr/)
[I SOC dedicano quasi due ore al giorno all'analis...