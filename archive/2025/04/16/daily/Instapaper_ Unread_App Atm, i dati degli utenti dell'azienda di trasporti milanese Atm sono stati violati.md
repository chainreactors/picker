---
title: App Atm, i dati degli utenti dell'azienda di trasporti milanese Atm sono stati violati
url: https://www.wired.it/article/app-atm-mooney-dati-utenti-cyberattacco/
source: Instapaper: Unread
date: 2025-04-16
fetch_date: 2025-10-06T22:10:27.204310
---

# App Atm, i dati degli utenti dell'azienda di trasporti milanese Atm sono stati violati

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

App Atm, i dati degli utenti dell'azienda di trasporti milanese Atm sono stati violati

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Chiara Crescenzi](/contributor/chiara-crescenzi/)

[Security](/security/)

11.04.2025

# App Atm, i dati degli utenti dell'azienda di trasporti milanese Atm sono stati violati

Il cyber attacco a Mooney mette a rischio anche gli utilizzatori di Unico Campania e Tuabruzzo

![Un bus dell'Atm a Milano](https://media-assets.wired.it/photos/67f93bbec638830a9b282850/16:9/w_2560%2Cc_limit/1320155796)

Un bus dell'Atm a MilanoEmanuele Cremaschi/Getty Images

La società Mooney Servizi/My Cicero, che si occupa della gestione dei sistemi digitali delle aziende di mobilità delle principali città italiane, è stata colpita da un attacco informatico che ha messo a rischio i dati personali degli utenti delle app **Atm**, **Tuabruzzo** e **Unico Campania**.

## L’attacco all’app Atm

I **dati degli utenti dell’app Atm**, che permette agli utenti milanesi di acquistare biglietti e abbonamenti per il [trasporto pubblico](https://www.wired.it/article/asstra-modello-transizione-green-costi/) in modo semplice e veloce, sono a rischio. Secondo quanto riferito dalla stessa compagnia, infatti, nella serata di sabato 5 aprile la società che gestisce l’applicazione ed è responsabile del trattamento dei dati degli utenti, **Mooney Servizi**, è stata **colpita da una violazione**, mettendo così a rischio le informazioni sensibili raccolte da Atm. Più nel dettaglio, la compagnia ha riferito che è stato “*attaccato l’archivio ospitato da Wiit SpA, che contiene i dati di aziende clienti di Mooney Servizi/MyCicero, compresi i dati degli utenti della app Atm. I dati sono stati copiati attraverso un sistema di archiviazione non autorizzato (cloud esterno)*”.

Tra le informazioni colpite dal cyber attacco ci sono **dati anagrafici e di contatto, oltre a quelli del profilo cliente**. Esclusi dalla violazione, almeno secondo l'azienda, i dati bancari e finanziari, le credenziali di accesso all’app, e [indirizzi di domicilio](https://www.wired.it/article/dati-localizzazione-rubati-gravy-analytics/) o residenza. Nonostante questo, Atm ha dichiarato di essersi subito attivata per adottare tutte le misure necessarie volte a **garantire la sicurezza degli utenti**. Tra queste, la richiesta a Mooney Servizi di una “*reportistica aggiornata e dettagliata su tutte le misure di sicurezza intraprese per rispondere all’attacco”,* la notifica di quanto accaduto al Garante per la Protezione dei Dati Personali e all’Agenzia per la cybersicurezza nazionale, e la scelta di rafforzare la sicurezza nell’accesso ai sistemi della compagnia da parte di enti terzi autorizzati.

Nel complesso, quindi, l’impatto della violazione sembra essere piuttosto contenuto. Nonostante questo, Mooney Servizi ha invitato comunque tutti gli utenti dell’applicazione a “*prestare particolare **attenzione a email sospette e messaggi di phishing**, o strane richieste di informazioni personali*”. Il rischio della violazione, infatti, è che i malintenzionati possano usare i dati su cui hanno messo mano per campagne di [phishing](https://www.wired.it/article/phishing-kit-pericolo/), piuttosto che per proporre promozioni che finiscono con il rivelarsi una truffa.

## L’attacco a Tuabruzzo e Unico Campania

L’attacco a Mooney Servizi ha colpito di riflesso le applicazioni delle aziende di mobilità urbana dell‘Abruzzo e della Campania, **Tuabruzzo** e **Unico Campania**, causando rallentamenti e malfunzionamenti, e mettendo a rischio i dati personali degli utenti. “*Sulla base delle informazioni raccolte i dati potenzialmente esposti potrebbero includere nome, cognome, indirizzo e-mail, numeri di telefono ed eventuali titoli di mobilità, ove acquistati*”, ha scritto la compagnia abruzzese avvisando i suoi utenti dell’accaduto. Al pari di quanto accaduto con l’attacco ad Atm, però, anche in questo caso le compagnie ci hanno tenuto a precisare che **non sono stati messi a rischio i dati finanziari** degli utenti. La situazione, quindi, sembrerebbe essere la stessa per tutte le compagnie che hanno affidato la gestione dei propri sistemi digitali a Mooney Servizi: centinaia di dati personali esposti, un’indagine attiva per cercare di individuare i colpevoli e una serie di avvertimenti rivolti agli utenti per invitarli a evitare di cadere vittime di attacchi di phishing o truffe.

## Wiit si dichiara esente da ogni responsabilità

A qualche giorno di distanza, la società di terze parti Wiit, leader nel mercato del cloud, ha precisato di essere **esente da ogni responsabilità** in relazione all’attacco informatico. In un comunicato rilasciato nella giornata di oggi, la compagnia ha dichiarato che “*fornisce a Pluservice esclusivamente l’infrastruttura su cui è ospitata la piattaforma MyCicero e provvede quindi alla gestione dei servizi tecnologici di base, senza fornire alcun servizio di sicurezza e prevenzione da attacchi cyber”.* A essere rimasta coinvolta dall’attacco, infatti, sembrerebbe essere stata solo la piattaforma gestita da Pluservice, il che significa che i dati gestiti da Wiit non sono da considerare a rischio. “*Dopo aver identificato attraverso i propri sistemi di monitoraggio comportamenti anomali sulle infrastrutture ospitate, ne ha ricondotto l’origine al perimetro di Pluservice e ha quindi suggerito al cliente l’immediato isolamento e sospensione del servizio MyCicero, cosa che è stata attuata tempestivamente”,* precisa Wiit, affermando che la decisione di riattivare la piattaforma e il servizio è stata presa dalla società in totale autonomia sollevando “*formalmente ed integralmente Wiit da tutti i possibili rischi e danni conseguenti*”.

## Le storie da non perdere di Wired

* ⚡️Rivivi le “energie” del Wired Next Fest Trentino 2025: [leggi le interviste e rivedi i video](https://www.wired.it/topic/wired-next-fest-trentino-2025/)
* ⛵️ Il destino della missione della [Global Sumud Flotilla](https://www.wired.it/topic/global-sumud-flotilla), la flotta umanitaria diretta a Gaza
* 🔌 È in edicola il nuovo numero di *Wired* che parla di energia. [Abbonati!](https://abbonatiqui.it/rivista/wired)
* ❗️Il caso di Alberto Trentini, il cooperante in carcere in Venezuela da novembre 2024: [le notizie per non spegnere l'attenzione](https://www.wired.it/topic/alberto-trentini/) e chiederne l'immediata liberazione
* 🇺🇦 Le condizioni per un accordo tra Ucraina e Russia e [gli sviluppi del conflitto](https://www.wired.it/topic/ucraina/)
* 🇮🇱 🇵🇸 L'escalation [in Medio Oriente](https://www.wired.it/topic/israele/): cosa sta succedendo in [Israele](https://www.wired.it/topic/israele/) e la [crisi umanitaria a Gaza](https://www.wired.it/topic/striscia-di-gaza/)
* 🎤 [Leggi e guarda le interviste](https://www.wired.it/the-big-interview) agli ospiti di The Big Interview, il nuovo evento di Wired. [Anche su Youtube](https://www.youtube.com/%40wireditalia)
* 🎥 Le interviste, le video-news, i nostri reportage: [le notizie “da guardare”](https://www.wired.it/video/) di Wired
* ✍️ Vuoi ricevere comodamente a casa il magazine di Wired? [Abbonati qui](https://abbonatiqui.it/rivista/wired)
* 💬 Wired ha aperto il canale Whatsapp: [iscriviti subito!](https://www.wired.it/article/whatsapp-canali-wired/)
* 🛡️ Contro la violenza online, il [progetto Wired Safe Web](https://www.wired.it/topic/wired-safe-web/...