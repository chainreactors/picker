---
title: Open Source Intelligence (OSINT) e Sicurezza
url: https://www.ictsecuritymagazine.com/articoli/open-source-intelligence/
source: ICT Security Magazine
date: 2025-02-22
fetch_date: 2025-10-06T20:51:30.637774
---

# Open Source Intelligence (OSINT) e Sicurezza

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![ciclo OPEN SOURCE INTELLICENCE: rappresentazione delle 4D dell'Open Source Intelligence (Scoperta, Discriminazione, Distillazione, Diffusione) e principali fonti di informazione per l'intelligence da fonti aperte](https://www.ictsecuritymagazine.com/wp-content/uploads/untitled-design-2_iuMC4kWM.png)

# Open Source Intelligence (OSINT) e Sicurezza

A cura di:[Vincenzo Manzo](#molongui-disabled-link)  Ore 21 Febbraio 202525 Febbraio 2025

L’Open Source Intelligence (OSINT) sta diventando sempre più centrale in un’era in cui le comunicazioni digitali e la quantità di dati generati online crescono in modo esponenziale. Questo tipo di intelligence, basato esclusivamente sull’utilizzo di informazioni pubblicamente accessibili, è oggi una risorsa essenziale per molte organizzazioni, dal settore governativo a quello privato.

In questo approfondimento esploreremo il tema dell’Open Source Intelligence (OSINT) e il suo ruolo chiave nella sicurezza, nell’analisi di mercato e come è impiegata in diversi contesti strategici. OSINT è diventata una risorsa cruciale per governi, organizzazioni non governative e aziende, offrendo informazioni accessibili pubblicamente utili per la sicurezza e le decisioni strategiche.

Questo è il quinto articolo tratto dal white paper [“Big e Fast Data: tra sfida per la sicurezza e privacy”.](https://www.ictsecuritymagazine.com/pubblicazioni/big-data-e-fast-data-sicurezza-e-privacy-nellera-dellosint-e-dello-spionaggio-cibernetico-2/)

## **Open Source Intelligence: Cos’è e Come Funziona**

L’aumento delle comunicazioni su Internet e la quantità crescente di dati digitali generati dagli utenti online stanno rendendo l’Open Source Intelligence (OSINT) una risorsa essenziale per diverse organizzazioni, tra cui i dipartimenti governativi, le organizzazioni non governative e le aziende commerciali. Queste entità si stanno sempre più affidando all’OSINT per ottenere informazioni, anziché basarsi esclusivamente sulla raccolta di dati privati e classificati, sia per motivi di sicurezza che per analisi di mercato.

### **Origini Storiche dell’Open Source Intelligence**

L’Open Source Intelligence si riferisce a tutte le informazioni disponibili al pubblico. Non esiste una data precisa in cui è stato coniato il termine OSINT, ma è stato utilizzato per molti anni per descrivere la pratica di raccogliere informazioni attraverso l’uso di risorse accessibili al pubblico. Durante la Seconda guerra mondiale, diverse agenzie di sicurezza di varie nazioni hanno introdotto l’OSINT come strumento di intelligence.

“Le fonti OSINT si distinguono dalle altre forme di intelligence perché devono essere legalmente accessibili al pubblico senza violare le leggi sul copyright o sulla privacy. Questa distinzione rende possibile l’utilizzo delle fonti OSINT non solo per i servizi di intelligence, ma anche per altre organizzazioni, come le aziende, che possono beneficiare di queste risorse per ottenere informazioni sui loro concorrenti”[[1]](#_ftn1).

### **Open Source Intelligence: Le Principali Fonti di Informazione**

L’Open Source Intelligence comprende tutte le fonti di informazione disponibili al pubblico, che possono essere accessibili online o offline[[2]](#_ftn2). Di seguito sono riportati alcuni esempi:

* “Accesso a Internet, che comprende diversi tipi di siti web e piattaforme online come forum, blog, social media, siti di condivisione video, wiki, record Whois dei domini registrati, metadati e file digitali, risorse web oscure, dati di geolocalizzazione, indirizzi IP, motori di ricerca delle persone e altre risorse trovate online”[[3]](#_ftn3).
* Media tradizionali come televisione, radio, giornali, libri e riviste.
* Pubblicazioni specializzate e accademiche, tesi di laurea, atti di conferenze, profili aziendali, relazioni annuali, comunicati stampa aziendali, profili dei dipendenti e curriculum.
* Foto e video, inclusi metadati associati.
* Informazioni geo spaziali, come mappe e prodotti di immagini commerciali.

In questo contesto, la raccolta, l’analisi e l’interpretazione delle informazioni provenienti da fonti aperte e pubblicamente accessibili, come giornali online, social network e database commerciali, rappresenta una risorsa preziosa per individuare, analizzare e interpretare dati utili per indagini e decisioni strategiche.

### **Le Fasi del Ciclo Open Source Intelligence**: Le “4D”

Il ciclo di Open Source Intelligence si articola in diverse fasi, meglio conosciute come le “4D”: Scoperta, Discriminazione, Distillazione e Diffusione. Nella fase di Scoperta, gli analisti identificano le fonti di informazione pertinenti, cercando di individuare le risorse online e offline che possono fornire dati utili per gli obiettivi dell’indagine. La Discriminazione implica la selezione delle fonti più rilevanti e affidabili, mentre nella Distillazione le informazioni raccolte vengono analizzate e sintetizzate per estrarre i dati più significativi. Infine, nella fase di Diffusione, le informazioni elaborate vengono distribuite alle parti interessate nel formato più utile e comprensibile, supportando così i processi decisionali[[4]](#_ftn4).

### **Importanza dell’Open Source Intelligence in Diversi Contesti**

L’importanza dell’Open Source Intelligence è evidente in diversi contesti, dall’...