---
title: CERT-AGID 9 – 14 agosto: gli alberghi italiani ancora sotto attacco
url: https://www.securityinfo.it/2025/08/18/cert-agid-9-14-agosto-gli-alberghi-italiani-ancora-sotto-attacco/?utm_source=rss&utm_medium=rss&utm_campaign=cert-agid-9-14-agosto-gli-alberghi-italiani-ancora-sotto-attacco
source: Securityinfo.it
date: 2025-08-19
fetch_date: 2025-10-07T00:49:01.984761
---

# CERT-AGID 9 – 14 agosto: gli alberghi italiani ancora sotto attacco

Aggiornamenti recenti Ottobre 6th, 2025 5:03 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Impennata delle scansioni dei portali di login di Palo Alto Networks: +500%](https://www.securityinfo.it/2025/10/06/impennata-delle-scansioni-dei-portali-di-login-di-palo-alto-networks-500/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 9 – 14 agosto: gli alberghi italiani ancora sotto attacco

Ago 18, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Leaks](https://www.securityinfo.it/category/news/leaks-news/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/08/18/cert-agid-9-14-agosto-gli-alberghi-italiani-ancora-sotto-attacco/#respond)

---

Nel corso di questa settimana il **CERT-AGID** ha rilevato **71 campagne malevole**.

Di queste, **36 hanno preso di mira in modo diretto obiettivi italiani**, mentre le restanti 35, pur essendo di carattere generico, hanno comunque avuto ricadute sul nostro Paese.

Agli enti accreditati sono stati messi a disposizione **712 indicatori di compromissione**, utili per individuare e contrastare le attività dannose.

### I temi della settimana

I criminali informatici hanno fatto leva su **18 diversi temi** per veicolare le proprie campagne malevole in Italia.

Il settore **bancario** è stato il più colpito, con 16 campagne di phishing indirizzate agli utenti di ING. Tutti i tentativi sono transitati attraverso email ingannevoli progettate per sottrarre le credenziali di accesso all’home banking.

Lo stesso argomento è stato sfruttato anche in due campagne a più ampio raggio, utilizzate come veicolo per diffondere i malware SnakeKeylogger e MassLogger.

![](https://www.securityinfo.it/wp-content/uploads/2025/08/CERT-AGID-cover-2.png)

Nel corso di questa settimana il CERT-AGID ha rilevato 71 campagne malevole ed emesso 712 indicatori di compromissione.

Un altro filone ha riguardato le finte comunicazioni relative a **multe** non pagate. Sette campagne di phishing, tutte camuffate da messaggi ufficiali del servizio PagoPA, hanno tentato di spingere le vittime a cliccare su link malevoli.

L’obiettivo era quello di raccogliere dati personali e, in particolare, informazioni sulle carte di pagamento.

Il tema degli **Ordini** è stato sfruttato in una campagna mirata all’Italia e in altre sei di carattere generico. Anche in questo caso le email sono state lo strumento principale per distribuire software dannoso.

Tra le famiglie di malware individuate compaiono AgentTesla, SnakeKeylogger, MassLogger, XWorm e Guloader.

Analogo meccanismo è stato osservato per le campagne che hanno usato come pretesto l’invio di **Documenti**: una ha colpito direttamente gli utenti di Libero attraverso il phishing, mentre cinque di respiro internazionale hanno diffuso VipKeylogger, FormBook, XWorm e ancora AgentTesla.

Accanto a queste minacce, sono emerse vicende di rilievo che vanno oltre la consueta attività di phishing e malware.

Come ricorderete dalla scorsa settimana, il CERT-AGID ha infatti confermato la scoperta della messa in vendita, in ambienti criminali, **di documenti d’identità trafugati da strutture alberghiere italiane**.

Si tratta di **decine di migliaia di copie digitali ad alta risoluzione di passaporti, carte d’identità e altri documenti** raccolti durante le procedure di check-in.

![](https://www.securityinfo.it/wp-content/uploads/2025/08/CERT-AGID-temi-2.png)

Fonte: CERT-AGID

Secondo quanto dichiarato dall’attore responsabile, i dati sarebbero stati **sottratti tra giugno e agosto 2025** attraverso accessi abusivi ai sistemi informatici delle strutture. Negli ultimi giorni sono comparsi ulteriori annunci che hanno portato a dodici il numero complessivo di hotel coinvolti.

Per fronteggiare la situazione, l’Agenzia per l’Italia Digitale ha inviato una circolare ai gestori di servizi fiduciari (come SPID e firme digitali), chiedendo di alzare il livello di attenzione nei controlli documentali.

### Malware della settimana

Nel corso della settimana sono state individuate **12  diverse famiglie di malware** che hanno interessato lo scenario italiano.

Tra le più attive spicca **AgentTesla**, protagonista di 7 campagne generiche che hanno sfruttato pretesti come contratti, preventivi, documenti e ordini. Le email infette contenevano allegati compressi nei formati ZIP, RAR, TAR e ISO, concepiti per aggirare i controlli di sicurezza.

Anche **Remcos** ha fatto registrare una forte presenza, con 5 campagne che hanno usato come esca falsi aggiornamenti, comunicazioni bancarie, contratti e richieste di pagamento. In questi casi, i file sospetti si presentavano sotto forma di archivi RAR, ZIP e 7Z.

**FormBook**, dal canto suo, è stato diffuso attraverso 4 campagne che richiamavano temi legati a consegne, documenti e contratti, sempre tramite allegati compressi.

![](https://www.securityinfo.it/wp-content/uploads/2025/08/CERT-AGID-malware-2.png)

Fonte: CERT-AGID

**XWorm** ha alimentato altre 4 campagne, questa volta sfruttando i temi di fatture, documenti, ordini e prenotazioni. I file malevoli venivano nascosti in archivi ZIP, TAR e GZ.

Non è mancato **MassLogger**, comparso sia in 1 campagna italiana legata a falsi ordini, con allegati 7Z, sia in 2 campagne generiche che hanno utilizzato i temi banking e ordine per diffondere file ZIP e RAR.

Parallelamente, **SnakeKeylogger** è stato identificato in 3 campagne che facevano leva su aggi...