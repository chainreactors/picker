---
title: La DeFi Su Arbitrum: Protocolli a 0 Emissioni con Real Yield
url: http://darkwhite666.blogspot.com/2022/12/la-defi-su-arbitrum-protocolli-0.html
source: Dark Space Blogspot
date: 2022-12-26
fetch_date: 2025-10-04T02:31:34.148026
---

# La DeFi Su Arbitrum: Protocolli a 0 Emissioni con Real Yield

## Visualizzazioni Totali

[![Dark Space Blogspot](https://blogger.googleusercontent.com/img/b/R29vZ2xl/AVvXsEiZgt0RUZjHgbkLsu7CbFNAiyAMd0qvDL2fubvcBv5c6R04keICe8K0ig6oXxzqa6519xC3S7eBHP3_F60rvo_NqafkHR83xyZwscmsQgwCw_EPQpiDWkgarGw08kUDwteX-zWL_I_uP1w/s1600/ask-fm.png)](https://darkwhite666.blogspot.com/)

TRA I PRIMI IN ITALIA A PARLARE DI BITCOIN (DAL 2012!): PER ESSERE SEMPRE AGGIORNATI SULLE NOVITA' TECNOLOGICHE DEL WEB SEGUITE LA PAGINA FACEBOOK (LINK A SINISTRA)

## domenica 25 dicembre 2022

### La DeFi Su Arbitrum: Protocolli a 0 Emissioni con Real Yield

[![](https://blogger.googleusercontent.com/img/b/R29vZ2xl/AVvXsEic6bYb9Pe4NrEadujPsms4phjoUebbehAmOi-JZxvjn-QBgeqF5n7SB6ids4ROqDmFMLj5M_zdw-rial9dzgTInJLrIm1goWI6EMRPXwMF9Q2huIv94nUcj261sUPzRurNNuAsrRRme0Bu6jDAeUx9Gl5Smwl2hTunH2y6ntqjtGTXQa0YZheO3Wks/w640-h310/Umami.jpg)](https://blogger.googleusercontent.com/img/b/R29vZ2xl/AVvXsEic6bYb9Pe4NrEadujPsms4phjoUebbehAmOi-JZxvjn-QBgeqF5n7SB6ids4ROqDmFMLj5M_zdw-rial9dzgTInJLrIm1goWI6EMRPXwMF9Q2huIv94nUcj261sUPzRurNNuAsrRRme0Bu6jDAeUx9Gl5Smwl2hTunH2y6ntqjtGTXQa0YZheO3Wks/s823/Umami.jpg)

Il principale protocollo che sta trainando la DeFi di Arbitrum e non solo è il dex **[GMX](https://app.gmx.io/#/trade/?ref=arbitrumlayer2)** inerente perpetual e derivati. Oltre ad un classico swap, è possibile fare Trading in leva e guadagnare rendite in un pool chiamato GLP che comprende un paniere di asset in cui sostanzialmente l'utente guadagna quando i traders perdono soldi e viceversa. I rendimenti sono pagati nel token di governance GMX e soprattutto in wETH (o Avax se si usa Avalanche), questo consente di attrarre liquidità senza utilizzare token inflazionistici. Tutto questo nella DeFi 2.0 viene definito come Real Yield. Qui puoi approfondire: [**Cos'è Il Real Yield Nella DeFi? P/E Ratio ed Alcuni Esempi**](https://darkwhite666.blogspot.com/2022/12/cose-il-real-yield-nella-defi-pe-ratio.html)

La particolarità è che si tratta di una DeFi "componibile" che utilizza strategie automatizzate mediante più piattaforme. Questo modello di liquidità condivisa è unico per GMX nel mondo dei protocolli derivati. In combinazione con l'uso di [**oracoli**](https://darkwhite666.blogspot.com/2021/01/cose-un-oracolo-e-come-funziona.html) per i feed dei prezzi (Chainlink), il vantaggio è che consente di eseguire operazioni senza slippage e senza impatto sui prezzi. La piattaforma GMX non ha un portafoglio ordini, quindi le negoziazioni possono essere al prezzo corrente fornito dai feed dei prezzi degli oracoli di Chainlink. In teoria, questo significa anche una profondità di mercato infinita sul protocollo per i traders. Ciò è in contrasto con il modello di scambio centralizzato, che richiede di fornire liquidità direttamente sul portafoglio ordini. Ciò alla fine porta a un'esecuzione dei prezzi più efficiente per le negoziazioni.

Per approfondire: [**Come Prendere L'Airdrop Di Arbitrum: Guida Per GMX!**](https://darkwhite666.blogspot.com/2022/08/come-prendere-lairdrop-di-arbitrum.html)

UMAMI FINANCE

Attenzione in nessun caso si tratta di consigli di investimento, nell'articolo viene descritto solo il funzionamento della piattaforma ma quando si tratta di piattaforme nuove bisogna sempre prestare la massima attenzione!

Il protocollo utilizzato da [**Umami Finance**](https://umami.finance/marinate) è stato definito DAO POL (Protocol Own Liquidity), in quanto il token nativo Umami è messo in staking, così da garantire una Treasury per eseguire strategie di arbitraggio o di farm ottenendo un rendimento.

Il token Umami non è inflazionario e soprattutto a 0 emissioni e genera valore per i suoi holders mediante lo staking nel pool Marinate, dove le ricompense vengono pagate in wETH. La sua supply massima è di 1 milione di token (di cui 125,000 bloccati in un contratto di burn), con un attuale circolante di 650,000. Per il suo funzionamento ottimale, gran parte di questi token dovrebbero rimanere bloccati in stake (è possibile prelevare solo il primo di ogni mese).

Tramite il pool "Marinate" definito "Real Yield", si deposita Umami che ci farà ottenere il token mUMAMI e in più un rendimento pagato in wETH, generato dalle fees di swap di Umami e di Arbis (Arbis Finance, un protocollo di compounding su Arbitrum) all’interno di Uniswap. Tramite il pool "Compound" è possibile mettere in stake il token mUMAMI, e in cambio ci verrà dato il token cmUMAMI, così da generare un interesse maggiore sul nostro token. Questa volta però l’interesse in wETH, viene venduto direttamente in mUMAMI comprato spot, e quest’ultimo viene messo nuovamente in stake così da effettuare automaticamente il compounding. In seguito verranno aggiunti USDC, BTC ed ETH vault.

L’USDC Vault sarà un nuovo prodotto che andrà a combinare l’utilizzo di due piattaforme diverse: GMX e TracerDAO, per impostare una strategia Delta Neutral che ci permetterà di far farmare i token USDC che depositiamo all’interno del suo pool per un 20% annuo. Dopo che USDC è depositato nel vault, il protocollo andrà su **[GMX](https://app.gmx.io/#/trade/?ref=arbitrumlayer2)** per acquistare il token GLP (il paniere di asset di cui si diceva prima). Il token genera reward dalle fees e dalla liquidità persa e pagata dai traders che effettuano scambi all’interno di GMX. Le fees pagate in parte in wETH verranno swappate per USDC per creare un primo effetto di compound e poi in esGMX permettendo di fare compound del token GMX così da massimizzare i rendimenti. In seguito andrà su TracerDAO, per coprirsi in leva sia su BTC che su ETH mediante dei token creati da Tracer, così da poter coprire la nostra posizione spot generata con l’acquisto del token GLP su GMX. In più, ci permette di farmare il token TCR che viene swappato per USDC. In questo modo viene aumentato il compound e quindi il rendimento finale.

La somma delle due reward di USDC vengono poi rimesse all’interno dell’USDC Vault di Umami. In generale tutte queste strategie portano profitti alla piattaforma e il 50% viene girato agli stakers di Umami.

ALTRE PIATTAFORME INTERESSANTI

-**[Dopex](https://www.dopex.io/)**: si tratta di una piattaforma di Opzioni che ha due prodotti principali, un pool dove viene fornita liquidità per gli utenti che desiderano acquistare opzioni call e put e i "Single Staking Option Vaults" (SSOVs) dove gli utenti possono ricevere un dividendo sulle proprie risorse in stake e bloccare i token per un certo periodo di tempo con gli SSOVs. Gli utenti potranno depositare asset in un contratto, che successivamente venderà i tuoi depositi agli acquirenti come opzioni call con strike fissi (in base alle scadenze di fine mese). Dopex ha due token: $DPX (è il token di governance che condivide le commissioni da pool, depositi e wrapper) e $rDPX (token utilizzato per coniare asset sintetici, come azioni, indici, materie prime e altro).

-**[Y2K](https://www.y2k.finance/farm)**: permette di proteggersi dal depeg di una stablecoin (USDC, USDT, FRAX, MIM, DAI)

-**[JonesDAO](https://app.jonesdao.io/vaults)**: è una piattaforma di Opzioni con Metavault (con LP token) ed Option Vault (con Yield Bearing Token)

-**[Radiant](https://app.radiant.capital/#/markets)**: è un fork di Aave quindi una piattaforma di lending omnichain che permette di fornire liquidità e prendere prestiti su chain differenti, senza utilizzare bridge

Pubblicato da
[DarkDave.|.666](https://www.blogger.com/profile/02696807736631988356 "author profile")

alle
[09:00](https://darkwhite666.blogspot.com/2022/12/la-defi-su-arbitrum-protocolli-0.html "permanent link")

[![](//img1.blogblog.com/img/icon18_email.gif)](https://www.blogger.com/email-post/1856644955194422917/3086691475683219121 "Post per email")

[![](https://resources.blogblog.com/img/icon18_edit_allbkg.gif)](https://www.blogger.com/post-edit.g?blogID=1856644955194422917&postID=3086691475683219121&from=pencil "Modifica post")

[Invia tramite email](https://www.blogger.com/share-post.g?blogID=1856644955194422917&postID=3086691475683219121&tar...