---
title: BCP Business Continuity Plan: Test Real Simulations e gestione RTO
url: https://www.ictsecuritymagazine.com/articoli/bcp/
source: ICT Security Magazine
date: 2025-09-12
fetch_date: 2025-10-02T20:03:08.139642
---

# BCP Business Continuity Plan: Test Real Simulations e gestione RTO

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica Digitale](https://www.ictsecuritymagazine.com/argomenti/geopolitica-digitale/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Business Continuity con Real Simulations, procedure Walkthrough e schema piano BCP per continuità operativa e gestione RTO fornitori critici](https://www.ictsecuritymagazine.com/wp-content/uploads/Untitled-design-9-2.png)

# BCP Business Continuity Plan: Test Real Simulations e gestione RTO

A cura di:[Chiara Cavicchioli](#molongui-disabled-link)  Ore 11 Settembre 202511 Settembre 2025

Questo contenuto rappresenta l’ultimo estratto dal white paper “**[Business Continuity: mito o realtà?](https://www.ictsecuritymagazine.com/pubblicazioni/business-continuity-mito-o-realta-la-continuita-nella-discontinuita/)**” elaborato da **Chiara Cavicchioli**, focalizzandosi sui test di *Business Continuity*, la mappatura dei fornitori critici e la redazione del *Business Continuity Plan* (BCP).

Una volta identificate le soluzioni è indispensabile testarle al fine di verificare se, attivandole, vengano rispettati gli RTO, nonché di identificare la *Recovery Time Capability* (RTC).

La **RTC** indica la durata di tempo effettiva, testata e comprovata entro la quale i processi, l’infrastruttura tecnologica di supporto e i servizi aziendali critici, supportati da un fornitore, vengono ripristinati dopo un evento non pianificato. Viene misurata in avanti nel tempo, dal verificarsi iniziale di un evento non pianificato al ripristino dei servizi.

Ovvero, l’RTO identifica la soglia di tempo entro il quale i servizi erogati, la produzione, i servizi di supporto e le funzionalità operative devono essere ripristinati dopo l’incidente che ha generato la discontinuità (i *desiderata* oltre i quali l’impatto economico risulta insostenibile); mentre l’RTC identifica le capacità di ripristino in concreto.

Se a seguito dei test di *Business Continuity* si riscontra una discrepanza tra questi due valori, sarà necessario rivedere le soluzioni adottate. In tal caso, potrebbe quindi rendersi necessario lo stanziamento di fondi per l’implementazione di nuovi strumenti di continuità (es. l’acquisto di un generatore elettrico per i siti in cui non è presente e dove i soli UPS non riescono a garantire sufficiente energia).

Tra le varie tipologie di test di *Top Management* da utilizzare al fine di testare le soluzioni, troviamo:

* ***Table-Top Exercises***
* ***Walkthrough***
* ***Real Simulations.***

Le *Real Simulations* sono un ottimo strumento, che consente di verificare in effettivo se le soluzioni identificate garantiscano la ripartenza del processo entro l’RTO identificato.

I *Table-Top Exercises* e i *Walkthroughs* possono essere utili sia come veri e propri test, sia per preparare e formare le risorse a svolgere le *Real Simulations*.

Un esempio di test “*Real Simulations*” potrebbe essere:

* **INDISPONIBILITÀ DEL SITO**

Le risorse di emergenza operanti per il processo pagamenti alle ore 9.00 di lunedì 20/05 riscontrano che la rete elettrica non è funzionante presso lo stabile sito a Milano, via Mario Rossi 1.

Tale situazione emergenziale viene notificata al responsabile d’ufficio o al suo sostituto/*deputy*, che attiva la soluzione di *Business Continuity* del lavoro da remoto, avvisando tutte le risorse di recarsi a lavorare presso le filiali più vicine e/o da casa.

Una volta ripristinata l’attività da remoto, l’emergenza rientra ed è possibile calcolare l’effettiva tempistica che è stata necessaria allo spostamento dei dipendenti e al ripristino del processo.

Nel caso in cui questa tempistica sfori l’RTO, si dovrà tenere in considerazione la possibilità di ingaggiare le risorse di *backup* finché le risorse ordinarie non saranno arrivate presso altra destinazione e abbiano ripreso l’operatività.

Un esempio di test *“Walkthrough”* potrebbe essere:

* **INDISPONIBILITÀ DEL FORNITORE CRITICO**

I relatori (di solito il [*Business Continuity Manager*](https://www.ictsecuritymagazine.com/articoli/il-business-continuity-manager-un-professionista-al-servizio-della-resilienza-organizzativa/) o chi per lui) preparano la trama di uno scenario in cui si ipotizza l’indisponibilità di un fornitore a supporto del processo.

Di norma tale trama non viene condivisa con il *process owner* e le funzioni coinvolte nel processo, proprio perché, durante il test, dovranno essere loro a pensare a come gestire l’evento e a come ripartire nel rispetto degli RTO indicati.

Il Business Continuity Manager (o suo sostituto), una volta radunati in presenza o da remoto tutti gli utenti *tester*, inizierà a condividere lo scenario, eventuali aggravamenti del rischio ed input, su cui i partecipanti dovranno fare delle valutazioni e considerazioni e definire come gestire l’evento.

Questo scenario, per esempio, può mettere in luce eventuali lacune da parte del *process owner* (e/o chi per lui), in merito al tipo di contrattualizzazione del fornitore critico (è sempre buona norma che ne sia a conoscenza) e relative alla gestione del processo stesso.

Maggiore è il coinvolgimento delle risorse nei test, maggiore sarà il livello di conoscenza della materia e consapevolezza in ambito continuità operativa.

La cosiddetta *“awareness”*, infatti, è di sostanziale importanza per l’ottimale riuscita di un programma di *Business Continuity*: tutte le risorse, ad ogni livello, dovranno comprendere perché è importante partecipare ai test, avere la possi...