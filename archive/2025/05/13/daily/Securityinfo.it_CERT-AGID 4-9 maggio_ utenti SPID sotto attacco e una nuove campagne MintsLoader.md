---
title: CERT-AGID 4-9 maggio: utenti SPID sotto attacco e una nuove campagne MintsLoader
url: https://www.securityinfo.it/2025/05/12/cert-agid-4-9-maggio-utenti-spid-sotto-attacco-campagne-mintsloader/?utm_source=rss&utm_medium=rss&utm_campaign=cert-agid-4-9-maggio-utenti-spid-sotto-attacco-campagne-mintsloader
source: Securityinfo.it
date: 2025-05-13
fetch_date: 2025-10-06T22:30:41.907045
---

# CERT-AGID 4-9 maggio: utenti SPID sotto attacco e una nuove campagne MintsLoader

Aggiornamenti recenti Ottobre 6th, 2025 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 4-9 maggio: utenti SPID sotto attacco e una nuove campagne MintsLoader

Mag 12, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [RSS](https://www.securityinfo.it/category/rss/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/05/12/cert-agid-4-9-maggio-utenti-spid-sotto-attacco-campagne-mintsloader/#respond)

---

Il **CERT-AGID** ha registrato un’attività particolarmente vivace nello scenario italiano durante l’ultima settimana, con un totale di **77 campagne malevole monitorate** e analizzate.

Di queste, **34 erano rivolte a obiettivi italiani**, mentre le restanti 43, sebbene più generiche, hanno comunque avuto un impatto sul nostro territorio.

Come di consueto, il CERT ha condiviso con gli enti accreditati un set aggiornato di indicatori di compromissione (IoC), ben 981 in tutto, utili per il rilevamento e la mitigazione delle minacce.

### I temi della settimana

In totale sono stati **18 i temi sfruttati questa settimana** dai cybercriminali per mettere in atto campagne malevole nel nostro Paese.

Tra i temi più ricorrenti, immancabilmente troviamo il ***Banking***, particolarmente presente nelle campagne mirate all’Italia.

In questo caso, è stato usato per diffondere malware come SuperCardX (veicolato sia via PEC che via SMS), Copybara, distribuito attraverso SMS e email, e Remcos, propagato esclusivamente via posta elettronica.

![](https://www.securityinfo.it/wp-content/uploads/2025/05/CERT-AGID-4-9-cover.jpg)

Il CERT-AGID questa settimana ha registrato un totale di 77 campagne malevole ed emesso ben 981 indicatori di compromissione.

Lo stesso tema è stato anche sfruttato per **cinque campagne di phishing via PEC**, indirizzate agli utenti di Findomestic, BPER e Intesa Sanpaolo. A livello generico, è stato individuato un singolo caso in cui è stato utilizzato per distribuire XWorm via email.

Molto utilizzato anche il tema ***Ordine***, che ha fatto da copertura a undici campagne generiche diffuse via email. In questo caso, i malware associati sono stati diversi: FormBook, Remcos, MassLogger, AgentTesla, AsyncRat e VIPKeylogger.

Anche il tema delle ***Multe*** è tornato in auge, questa volta in sette campagne italiane mirate di phishing via email, tutte indirizzate agli utenti di PagoPA. I messaggi fraudolenti fingevano di notificare sanzioni amministrative, cercando di indurre la vittima a cliccare su link dannosi.

Infine, il tema ***Undelivered***, legato alla mancata consegna di messaggi o spedizioni, è stato impiegato in quattro campagne di phishing generiche, veicolate via email, con l’obiettivo di carpire le credenziali di accesso a servizi webmail e pannelli cPanel.

Tutti gli altri temi riscontrati nel corso della settimana sono stati impiegati in campagne più isolate ma comunque rilevanti, sia per la diffusione di malware che per il phishing mirato.

Tra gli eventi di maggiore rilievo segnalati questa settimana dal CERT-AGID figura una campagna di phishing particolarmente insidiosa **rivolta agli utenti SPID**.

I criminali hanno utilizzato in modo fraudolento **il nome e il logo dell’Agenzia per l’Italia Digitale (AgID)**, appoggiandosi a un dominio ingannevole (*agidgov[.]com*) che nulla ha a che fare con l’ente ufficiale.

L’obiettivo della truffa è **sottrarre credenziali SPID, copie dei documenti di identità e persino video di riconoscimento** realizzati seguendo istruzioni fornite dal sito contraffatto. Un attacco che dimostra quanto sofisticati e mirati stiano diventando i tentativi di frode digitale, soprattutto quando puntano a sistemi chiave per l’identità digitale come lo SPID.

![](https://www.securityinfo.it/wp-content/uploads/2025/05/CERT-AGID-temi.png)

Fonte: CERT-AGID

Sempre in settimana, il CERT ha intercettato una nuova ondata di campagne malevole che sfruttano ***MintsLoader***, un loader basato su PowerShell, per distribuire *Stealc*, un malware classificato come **information stealer** e attivo in modalità Malware-as-a-Service (MaaS) dal gennaio 2023.

L’infezione **inizia con email provenienti da caselle PEC compromesse**, contenenti link che portano a file JavaScript offuscati. Grazie alla collaborazione con i gestori dei servizi PEC, sono già state avviate azioni di contrasto.

Proseguono inoltre le **campagne di phishing che abusano del marchio *PagoPA***. In questi casi, le vittime ricevono email ingannevoli che simulano richieste di pagamento per presunte multe stradali.

Oltre a tentare di sottrarre dati personali, l’obiettivo è ottenere i dettagli delle carte di credito degli utenti.

### Malware della settimana

Nel corso della settimana sono state osservate 13 diverse famiglie di malware attive sul territorio italiano, a conferma di un panorama minaccioso ampio e variegato, in cui i criminali informatici sfruttano una molteplicità di vettori e formati per aggirare le difese degli utenti e delle organizzazioni.

Tra i malware più attivi figura ***Remcos***, protagonista di una campagna italiana a tema “Banking”, veicolata tramite email contenenti allegati compressi in formato GZ.

...