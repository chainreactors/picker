---
title: Privacy e metadati di posta elettronica dei dipendenti – Le principali novità
url: https://www.ictsecuritymagazine.com/articoli/privacy-e-metadati-di-posta-elettronica-dei-dipendenti-le-principali-novita/
source: ICT Security Magazine
date: 2024-07-04
fetch_date: 2025-10-06T17:45:50.187253
---

# Privacy e metadati di posta elettronica dei dipendenti – Le principali novità

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/privacy-email-metadata.jpg)

# Privacy e metadati di posta elettronica dei dipendenti – Le principali novità

A cura di:[Enrico Pelino](#molongui-disabled-link)  Ore 3 Luglio 202426 Settembre 2025

*Privacy e metadati di posta elettronica dei dipendenti: il nuovo provvedimento del Garante, approvato a giugno 2024, segna un passaggio importante in un dibattito che per mesi ha sollevato incertezze e preoccupazioni tra aziende e consulenti. L’estensione del termine massimo di conservazione dei log da 7 a 21 giorni e la delimitazione più chiara dell’ambito applicativo rappresentano senza dubbio un passo avanti verso una maggiore chiarezza normativa.*

*Tuttavia, questo intervento non si limita a fornire indicazioni pratiche: offre anche l’occasione per riflettere su come il tema della protezione dei dati, quando si intreccia con dinamiche organizzative e tecnologiche, rischi di trasformarsi in un terreno di equilibrio delicato tra esigenze di controllo, responsabilità del titolare e tutela dei lavoratori. L’impressione che emerge è quella di un documento utile per ridurre l’incertezza, ma che lascia aperta la domanda più ampia: fino a che punto un’Autorità può indicare limiti rigidi senza compromettere il principio di accountability che è al cuore del GDPR?*

## Metadati email dei dipendenti: il Garante chiarisce tempi di conservazione e campo di applicazione

Sono stati finalmente chiariti dal Garante per la protezione dei dati personali molti dei dubbi interpretativi sulla conservazione dei metadati relativi alle comunicazioni di posta elettronica dei dipendenti. In proposito, sia permesso rimandare all’articolo di commento alla precedente versione del provvedimento: “[*Metadati delle email dei dipendenti: il punto sul provvedimento del Garante sottoposto a consultazione pubblica*](https://www.ictsecuritymagazine.com/articoli/metadati-delle-e-mail-dei-dipendenti-il-punto-sul-provvedimento-del-garante-sottoposto-a-consultazione-pubblica/)”.

[Il nuovo testo del documento](https://www.gpdp.it/web/guest/home/docweb/-/docweb-display/docweb/10026277), ampiamente aggiornato a seguito appunto di consultazione pubblica e datato 6 giugno 2024 [10026277] (ma reso disponibile a partire dal 17 giugno), era particolarmente atteso da aziende e consulenti, considerate le difficoltà inizialmente emerse, prime fra tutte la prescrizione di un tempo brevissimo di conservazione dei metadati (7 giorni) e un raggio applicativo incerto. In merito a entrambe le criticità, il provvedimento recente offre indicazioni nettamente migliorative.

Esaminiamone dunque i principali passaggi di rilievo, raggruppandoli in quattro sezioni.

### Tempo di conservazione esteso a 21 giorni

L’elemento più lampante del nuovo testo è certamente rappresentato dall’estensione del termine (massimo) di conservazione dei metadati **da 7 a 21 giorni**. Il nuovo termine, se concede maggiore respiro ai titolari del trattamento, continua tuttavia a non soddisfare le esigenze di motivazione dei provvedimenti dell’Authority.

In effetti, non viene offerta alcuna spiegazione per una determinazione numerica tanto esatta. Ciò, a parere di chi scrive, determina **due ordini di difficoltà**. La prima è che in tal modo il Garante si sostituisce al titolare del trattamento nella determinazione dei tempi di conservazione, occupando una competenza e un onere che sono del secondo, ai sensi dell’art. 5 GDPR, cosiddetto principio di *accountability* del titolare.

L’altra è che i titolari del trattamento vengono in tal modo disincentivati a farsi carico della concreta attuazione di tale principio, non disponendo neppure di un percorso motivazionale che permetta loro un’applicazione ragionata e un adattamento in base al contesto.

Vero che l’Autorità smussa alquanto la formulazione categorica, parlando di un termine “*a titolo orientativo*”, è tuttavia chiaro, dalla complessiva esposizione, che chi vorrà avventurarsi oltre tale termine dovrà vincere una notevole presunzione contraria istituzionale.

In definitiva, 21 giorni sono un periodo secco, che pone una regola e ammette difficili eccezioni.

### Privacy e metadati: effettivo campo di applicazione del provvedimento

I metadati esaminati dal documento di indirizzo sono solo quelli che “*corrispondono tecnicamente alle informazioni registrate nei log generati **dai sistemi server di gestione e smistamento della posta elettronica** (MTA = Mail Transport Agent) e dalle postazioni nell’interazione che avviene tra i diversi server interagenti e, se del caso, tra questi e i client*”.

Dunque, diversamente dalla prima stesura, quella aggiornata, che esplode alcune indicazioni già contenute nell’atto di avvio della consultazione pubblica, circoscrive notevolmente il campo applicativo. L’Authority anzi chiarisce, a scanso di equivoci, che il termine di conservazione di 21 giorni **non si applica** alle comunicazioni di posta elettronica presenti nella casella dei dipendenti.

Sono cioè escluse dall’area applicativa “*le informazioni contenute nei messaggi di posta elettronica nella loro “body-part” (corpo del messaggio) o anche in essi integrate – ancorché talvolta non immediatamente visibili agli utenti dei software “client” di posta elettronica (i cosi...