---
title: La comunicazione efficace tra il CISO e il top management
url: https://www.ictsecuritymagazine.com/notizie/ciso-top-management/
source: ICT Security Magazine
date: 2025-04-25
fetch_date: 2025-10-06T22:06:14.784304
---

# La comunicazione efficace tra il CISO e il top management

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Chief Information Security Officer (CISO) discutendo strategie di cybersecurity con il top management in sala riunioni, presentando dashboard di rischio e metriche di sicurezza a un Consiglio di Amministrazione attento](https://www.ictsecuritymagazine.com/wp-content/uploads/untitled-design-1_NpsHs7nn.png)

# La comunicazione efficace tra il CISO e il top management

A cura di:[Redazione](#molongui-disabled-link)  Ore 24 Aprile 202523 Aprile 2025

In un contesto aziendale sempre più digitalizzato e interconnesso, la sicurezza informatica è diventata un pilastro strategico. Tuttavia, il valore di una solida postura di cybersecurity dipende non solo dalla tecnologia impiegata, ma anche e soprattutto dalla capacità del **Chief Information Security Officer** (CISO) di comunicare efficacemente con il top management. Il dialogo tra chi si occupa della sicurezza e chi guida le decisioni aziendali è fondamentale per assicurare un’adeguata protezione degli asset digitali, garantendo al contempo la continuità operativa e la crescita dell’organizzazione.

Il CISO si trova oggi nella posizione delicata di dover tradurre concetti tecnici complessi in informazioni strategiche accessibili al Consiglio di amministrazione (CDA) e agli executive. Questo richiede non solo competenze tecniche, ma anche un’elevata intelligenza comunicativa e una visione orientata al business.

## **Importanza della reportistica sulla sicurezza informatica: come il CISO comunica i rischi al CDA**

Una delle principali sfide nella comunicazione tra il Chief Information Security Officer e i vertici aziendali riguarda la reportistica. Fornire rapporti chiari, sintetici e significativi è essenziale per ottenere l’attenzione e il supporto del vertice aziendale.

Negli ultimi anni, l’attenzione crescente verso la [cybersecurity](https://www.garanteprivacy.it/home/docweb/-/docweb-display/docweb/9956152) ha rappresentato un valido supporto per i CISO nel costruire un resoconto più efficace. Questo contesto favorevole consente loro di illustrare con maggiore chiarezza al CDA i punti di vulnerabilità dell’azienda, i limiti attuali dei controlli di protezione implementati e le aree in cui le infrastrutture e le informazioni aziendali risultano esposte ai rischi.

È in questo contesto che il report assume un ruolo strategico. Il Chief Information Security Officer deve saper costruire report periodici che offrano una panoramica aggiornata del panorama delle minacce, dello stato della sicurezza aziendale e delle iniziative in corso. Ogni informazione deve essere orientata a rispondere alla domanda: “Come questo influisce sul business?”

Un buon report di sicurezza non si limita a elencare gli eventi di pericolo rilevati o le vulnerabilità individuate. Deve collegare questi elementi a metriche di rischio, impatto economico potenziale e priorità aziendali. Ad esempio, la segnalazione di un aumento degli attacchi ransomware ha maggiore efficacia se accompagnata da un’analisi del potenziale **downtime** dei sistemi critici e delle implicazioni legali o regolatorie per l’organizzazione.

Quali sono, dunque, le informazioni fondamentali da sottoporre all’attenzione del Consiglio di amministrazione e qual è l’approccio più efficace per farlo?

Non esiste una risposta univoca, e questo per almeno tre motivi rilevanti:

In primo luogo, ogni CDA è unico, perché riflette non solo il tipo di prodotti e servizi offerti dall’azienda, ma anche — e soprattutto — le caratteristiche delle persone che lo compongono. La struttura stessa del Board può variare sensibilmente da un’organizzazione all’altra, rendendo necessario un adattamento su misura del report da parte dei CISO;

In secondo luogo, in base alla dimensione e alla complessità dell’impresa, alcune aree di responsabilità potrebbero non ricadere direttamente sul Chief Information Security Officer. In molte realtà aziendali, infatti, entrano in gioco altre figure chiave come il Risk Manager, il Data Protection Officer (DPO) o l’Internal Auditor, che condividono o presidiano specifici ambiti della sicurezza.

Infine, il settore di appartenenza influisce sulla rilevanza di determinati temi all’interno del reporting. Alcuni aspetti, come ad esempio la “tutela dei prodotti”, potrebbero essere irrilevanti per aziende di servizi o consulenza, mentre risultano centrali in ambiti industriali o tecnologici.

L’adozione di framework riconosciuti come il NIST Cybersecurity Framework o ISO/IEC 27001 può fornire una base strutturata per la reportistica, facilitando la comunicazione anche con interlocutori non tecnici. L’obiettivo non è semplicemente “informare”, ma influenzare le decisioni strategiche attraverso una narrazione basata sui dati.

In generale, comunque, ad alto livello, le informazioni da condividere sono comunemente individuabili. Ne riportiamo le principali.

## **Conformità a normative e adozione di framework di sicurezza**

È fondamentale che il Chief Information Security Officer informi il CDA sullo stato di conformità dell’azienda alle normative in ambito sicurezza (come il GDPR), evidenziando sia il livello raggiunto sia le aree che richiedono miglioramenti. Devono inoltre essere segnalati eventuali aggiornamenti normativi rilevanti.

Parallelamente, va illustrato quali standard e framework di ...