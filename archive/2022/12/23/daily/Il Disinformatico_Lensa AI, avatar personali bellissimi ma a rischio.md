---
title: Lensa AI, avatar personali bellissimi ma a rischio
url: http://attivissimo.blogspot.com/2022/12/lensa-ai-avatar-personali-bellissimi-ma.html
source: Il Disinformatico
date: 2022-12-23
fetch_date: 2025-10-04T02:22:13.863199
---

# Lensa AI, avatar personali bellissimi ma a rischio

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2022/12/22

### Lensa AI, avatar personali bellissimi ma a rischio

[![](https://blogger.googleusercontent.com/img/b/R29vZ2xl/AVvXsEgQszzDhT78RNKzmk56MHWlU5FXBx8xR23U4nteZ6MexxcZlfk-JnwJ96wjMba7xTOK4EIGCCql_fpvZFpPsORK8NsMSPOXD9aoyrzljQdBYjnuHgMWYMRtfmFGkGooaowQ-PQUl5mJfEvcijYgLqmg1nP838H8mpNlkVbmCkN8Fs3lfWl8LDk/s16000/lensa-ai1.jpg)](https://blogger.googleusercontent.com/img/b/R29vZ2xl/AVvXsEgQszzDhT78RNKzmk56MHWlU5FXBx8xR23U4nteZ6MexxcZlfk-JnwJ96wjMba7xTOK4EIGCCql_fpvZFpPsORK8NsMSPOXD9aoyrzljQdBYjnuHgMWYMRtfmFGkGooaowQ-PQUl5mJfEvcijYgLqmg1nP838H8mpNlkVbmCkN8Fs3lfWl8LDk/s1024/lensa-ai1.jpg)

Immagine
[generata](https://twitter.com/farahmazuini_fm/status/1600854923729829888)
da Lensa AI per
[Farah Mazuini](https://twitter.com/farahmazuini_fm).

*Questo articolo è disponibile in versione audio nel
[podcast](https://attivissimo.blogspot.com/2022/12/podcast-rsi-megamulta-fortnite-per-dark.html)*[Il Disinformatico](https://attivissimo.blogspot.com/2022/12/podcast-rsi-megamulta-fortnite-per-dark.html)*[del 23 dicembre 2022](https://attivissimo.blogspot.com/2022/12/podcast-rsi-megamulta-fortnite-per-dark.html). Ultimo aggiornamento: 2022/12/23 23:30.*

Moltissime persone stanno usando la funzione *Magic Avatar* dell’app
[Lensa AI](https://prisma-ai.com/lensa) per crearsi dei ritratti
personali digitali stilizzati, da usare per esempio come immagini dei profili
social ma anche per puro divertimento, e i risultati sono davvero notevoli.
Gli incassi della casa produttrice, Prisma Labs, ammontano già a svariati
milioni di dollari.

Ma per usare Lensa AI bisogna
[affidare](https://www.digitaltrends.com/mobile/lensa-app-how-use-ai-image-selfie-generator/)
a quest’azienda una decina di foto del proprio volto, quindi una serie di dati
biometrici sensibili. Pertanto sarebbe opportuno leggere l’[informativa sulla riservatezza dei dati](https://lensa-ai.com/privacy)
e le [condizioni d’uso](https://lensa-ai.com/terms) per scoprire
che fine fanno queste foto: vengono depositate temporaneamente sui server
dell’azienda, che si trovano negli Stati Uniti, e cancellate subito dopo la
generazione degli avatar corrispondenti. Così dice Andrey Usoltsev, CEO e
cofondatore di Prisma Labs.

Il problema è che oltre alle vostre foto, Lensa AI acquisisce molte altre
informazioni personali *“a scopo di marketing”*, come per esempio
(sezione 3 delle condizioni d’uso) che tipo di smartphone usate, il vostro
indirizzo IP e soprattutto i dati di tracciamento pubblicitario raccolti dai
principali operatori del settore, ossia i cosiddetti *IDFA* di Apple o
gli *Android Advertising ID* di Google, che possono essere poi ceduti o
rivenduti ad altre società.

Potete disabilitare questa raccolta di dati andando nelle apposite
impostazioni di iOS o di Android e seguendo le istruzioni fornite
nell’informativa di Lensa AI.

Ci sono anche alcune precauzioni che riguardano in particolare i bambini e le
donne: mandare a Lensa AI immagini di bambini è contrario alle condizioni
d’uso e produce risultati che mi limito a definire
[inquietanti](https://www.wired.com/story/lensa-artificial-intelligence-csem/). Per le donne, invece, Lensa AI ha una spiccata tendenza a generare
[immagini](https://www.technologyreview.com/2022/12/12/1064751/the-viral-ai-avatar-app-lensa-undressed-me-without-my-consent/)
fortemente sessualizzate: l’app spesso genera nudi integrali e pose molto
esplicite anche se si mandano solo fotografie del proprio volto.

[![](https://blogger.googleusercontent.com/img/b/R29vZ2xl/AVvXsEj_vQz6XGhEZ09LdNUng1j_aVgmnJmg6of258mmxXQ3s4XjzyTH9KtEE-VUlkRtzCYJnF3hf4q90DV-dx92s-t3wpGr2jw_28NfWwxbjrE6IX5Eb1zsyOjVFEdq7PXCXPPYtuFFrX4KSKcbj-2W7eIjDrdXyK8sAnEo9nt7OOFREknVBbK7Oa8/w454-h640/Screenshot%202022-12-23%20at%2023.24.54.png)](https://blogger.googleusercontent.com/img/b/R29vZ2xl/AVvXsEj_vQz6XGhEZ09LdNUng1j_aVgmnJmg6of258mmxXQ3s4XjzyTH9KtEE-VUlkRtzCYJnF3hf4q90DV-dx92s-t3wpGr2jw_28NfWwxbjrE6IX5Eb1zsyOjVFEdq7PXCXPPYtuFFrX4KSKcbj-2W7eIjDrdXyK8sAnEo9nt7OOFREknVBbK7Oa8/s788/Screenshot%202022-12-23%20at%2023.24.54.png)

Fonte: [@CharlotteStar5](https://twitter.com/CharlotteStar5/status/1601110003267825665).

Stranamente non sembra esserci lo stesso problema per gli uomini: per loro
vengono generate solitamente immagini in stile eroico o comunque ritratti
normali. Potete farvene un’idea sfogliando i
[tweet che usano l’hashtag #lensaai](https://twitter.com/search?q=%23lensaai&src=typeahead_click).

[![](https://blogger.googleusercontent.com/img/b/R29vZ2xl/AVvXsEiBZENXWEnREec8unzU5-Grotrv0c5d1Xg1TxsBGQ2znCKF9KPntJC16u9z6AN-GK_izU-M2hH_VvDS-pN071JMgsNLSvARlovUENAuB3rDRq1mT0_NipHEQOh05wpqQFmEazljUazoj_ERZEs7VnrgAQ1hbt7T6hevjsfB_1PTzZsexC4RrY4/w472-h640/Screenshot%202022-12-23%20at%2023.24.23.png)](https://blogger.googleusercontent.com/img/b/R29vZ2xl/AVvXsEiBZENXWEnREec8unzU5-Grotrv0c5d1Xg1TxsBGQ2znCKF9KPntJC16u9z6AN-GK_izU-M2hH_VvDS-pN071JMgsNLSvARlovUENAuB3rDRq1mT0_NipHEQOh05wpqQFmEazljUazoj_ERZEs7VnrgAQ1hbt7T6hevjsfB_1PTzZsexC4RrY4/s764/Screenshot%202022-12-23%20at%2023.24.23.png)

Fonte: [@Kylifornication](https://twitter.com/Kylifornication/status/1602854070154592258).

Pubblicazione iniziale:
[22.12.22](https://attivissimo.blogspot.com/2022/12/lensa-ai-avatar-personali-bellissimi-ma.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/9166963657779481089 "Post per email")

Labels:
[biometria](https://attivissimo.blogspot.com/search/label/biometria),
[intelligenza artificiale](https://attivissimo.blogspot.com/search/label/intelligenza%20artificiale),
[PodcastRSI](https://attivissimo.blogspot.com/search/label/PodcastRSI),
[privacy](https://attivissimo.blogspot.com/search/label/privacy),
[radio](https://attivissimo.blogspot.com/search/label/radio)

#### Nessun commento:

[Posta un commento](https://www.blogger.com/comment/fullpage/post/7421441/9166963657779481089)

[Post più recente](https://attivissimo.blogspot.com/2022/12/comunicazione-di-servizio-e-stata.html "Post più recente")

[Post più vecchio](https://attivissimo.blogspot.com/2022/12/megamulta-epic-games-cosa-sono-i-dark.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/9166963657779481089/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
Malti
Nederlandse
Norske (Bokmål)
Polski
Português
Română
Русский
Slovenská jazyku
Slovenski jezik
Shqiptar
Српски језик
Svenska
Swahili
ไทย
Filipino
Türk
Українське
اردو
Việt
ייִדיש
中文 (简体字)
中文 (正體字)

![](https://blogger.googleusercontent.com/img/b/R29vZ2xl/AVvXsEhQ-_-OkaZJxWiZ8HkG3dGC9gbuPA1qB0VDZQ_nOM3eKADHVNjFHFpuxfv0jRYUqMFEy9I7T68WBC4RqG2fgk01IH3SXqiRjKw2b146wtndBtQV-IupobE5YcCFlmXWeIV8sQYgsw/s1600/Cattivissimo-by-francesco-lombardi-gianluigi-gatti.png)

Credit: Gianluigi Gatti

[Telefono, mail, social](https://attivissimo.me/contact/)

**RSS/Feedly:** [attivissimo.blogspot.com](https://attivissimo.blogspot.com)

[Biografia e foto](https://attivissimo.me/about/) / [About me](https://attivissimo.me/english-please/about-me/)

[FAQ](https://attivissimo.me/faq/)

[I temi delle mie conferenze](https://attivissimo.me/disinformaticalendario/temi-conferenze/)

[Podcast (RSI Radi...