---
title: Test di Sicurezza avanzati – Sicurezza e Compliance, anime gemelle in un mondo digitale complesso
url: https://www.ictsecuritymagazine.com/articoli/test-di-sicurezza-ict/
source: ICT Security Magazine
date: 2024-12-18
fetch_date: 2025-10-06T20:00:53.901522
---

# Test di Sicurezza avanzati – Sicurezza e Compliance, anime gemelle in un mondo digitale complesso

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Test di Sicurezza avanzati - Sicurezza e Compliance. Luva Compagna al Forum ICT Security](https://www.ictsecuritymagazine.com/wp-content/uploads/luca-compagna-forum-ict-security.jpg)

# Test di Sicurezza avanzati – Sicurezza e Compliance, anime gemelle in un mondo digitale complesso

A cura di:[Luca Compagna](#molongui-disabled-link)  Ore 17 Dicembre 202419 Dicembre 2024

Nel corso del [Forum ICT Security 2024](https://www.ictsecuritymagazine.com/eventi/forumictsecurity2024#programma), l’intervento *“Test di sicurezza avanzati: La sicurezza va oltre la compliance*” del *Security Researcher* Luca Compagna ha esplorato la relazione tra sicurezza e *compliance* nel contesto digitale.

L’intervento ha approfondito l’importanza dell’[analisi statica e dinamica nel *testing* del software](https://ieeexplore.ieee.org/document/8389562), nonché i problemi di accuratezza degli strumenti di analisi e il ruolo dell’AI nel migliorare l’interpretazione dei risultati, senza tralasciare le complicazioni dovute a normative complesse e budget limitati.

È stata inoltre sottolineata la responsabilità dei produttori di software in caso di vulnerabilità e l’importanza della trasparenza nei *tool* di analisi, mettendo in luce aspetti fondamentali per comprendere l’evoluzione dei moderni test di sicurezza.

Guarda il video completo dell’intervento:

## **Sinergia teorica e complessità operativa**

In apertura il relatore ha ricordato che, idealmente, la relazione tra sicurezza e *compliance* è caratterizzata da una sinergia in cui ciascuna componente rafforza l’altra.

![Test di Sicurezza avanzati - Sicurezza e Compliance: A good match?](https://www.ictsecuritymagazine.com/wp-content/uploads/security-e-compliance-1024x575.jpg)

Nel dettaglio la *compliance* stabilisce il quadro normativo e definisce i requisiti essenziali, mentre la sicurezza garantisce l’implementazione di questi standard attraverso controlli e processi specifici.

Tale sinergia dovrebbe innescare un circolo virtuoso: la sicurezza identifica nuove minacce e vulnerabilità, la *compliance* traduce queste informazioni in indicazioni normative, quindi la sicurezza implementa misure di mitigazione; a conclusione del processo, la *compliance* verifica e documenta l’efficacia delle soluzioni adottate tramite processi di *auditing*.

Tuttavia – come sottolineato da Compagna – nella realtà operativa questa relazione non sempre è lineare.

Il relatore ha descritto sicurezza e *compliance* come due “anime gemelle sulla carta”: sebbene possano sembrare perfettamente complementari, nella pratica emergono numerose complicazioni che impediscono una collaborazione armoniosa.

Di conseguenza le due funzioni entrano spesso in conflitto, soprattutto quando si tratta di competere per le risorse aziendali e definire le priorità.

## **La complessità del panorama normativo**

Uno dei principali ostacoli alla piena sinergia tra sicurezza e *compliance* è rappresentato dalla complessità del panorama normativo.

Quest’ultimo è infatti caratterizzato da una vasta rete di direttive e regolamenti, che le organizzazioni devono affrontare con grande attenzione. Come evidenziato da Compagna, *“il panorama della compliance è molto complesso”*: la molteplicità di normative legate alla sicurezza, alla privacy e ad altri ambiti settoriali rende non poco arduo distinguere ciò che è pertinente da ciò che non lo è.

La necessità di conformarsi a regolamenti sovrapposti e in continuo aggiornamento impone alle aziende uno sforzo considerevole per mantenere aggiornati i propri processi e controlli; una sfida amplificata dalla costante evoluzione delle minacce informatiche, che richiede un costante adattamento delle strategie di sicurezza.

Oggi l’incapacità di rispondere efficacemente a questo panorama mutevole, infatti, può comportare non solo rischi per la sicurezza ma anche sanzioni derivanti dalla mancata conformità al quadro normativo.

### **Sicurezza vs Compliance: concorrenza per le risorse**

Un altro aspetto cruciale che complica la relazione tra sicurezza e *compliance* riguarda la gestione delle risorse.

Poiché sicurezza e *compliance* competono per lo stesso budget aziendale, questo conflitto può portare a un paradosso operativo.

![Test di Sicurezza avanzati - Sicurezza e Compliance: How they can break apart...](https://www.ictsecuritymagazine.com/wp-content/uploads/secutity-testing-1024x575.jpg)

Nel tentativo di garantire la *compliance* – requisito essenziale per operare sul mercato e mantenere la fiducia degli *stakeholder* – le organizzazioni finiscono spesso per adottare un approccio “minimalista” alla cybersecurity, limitandosi a implementare i controlli necessari a soddisfare i requisiti normativi ma senza migliorare la sicurezza effettiva.

Si tratta di un fenomeno noto come *“checkbox compliance”*: ossia la tendenza ad applicare misure standardizzate per adempiere ai requisiti di legge, senza porsi ulteriori domande sulla reale efficacia delle misure stesse. In questo modo, le risorse destinate alla *compliance* possono sottrarre investimenti necessari per l’adozione di soluzioni di sicurezza più urgenti e proattive.

Il relatore ha avvertito che tale approccio può indurre un falso senso di sicurezza, lasciando le organizzazioni vulnerabili a minacce avanzat...