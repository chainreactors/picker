---
title: Podcast RSI - Story: Come hackerare un satellite legalmente, e perché
url: http://attivissimo.blogspot.com/2023/08/podcast-rsi-story-come-hackerare-un.html
source: Il Disinformatico
date: 2023-08-26
fetch_date: 2025-10-04T12:03:22.815380
---

# Podcast RSI - Story: Come hackerare un satellite legalmente, e perché

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2023/08/25

### Podcast RSI - Story: Come hackerare un satellite legalmente, e perché

[![logo del Disinformatico](https://blogger.googleusercontent.com/img/a/AVvXsEgLKyKCnDBWHOWzQyRyIaCUDkpP2fHygIFp5X6KdZBQ_3U4KET1t5s_QY8Bkpdjvp9gYs1s1KbGjT0QUAlu4eIW2PFXmu1Jy-ub_qWnBRiwPLS9uokARrkjYylWMgYeiqi-YzDI7nMCzDMWdQUHhlirE6MtOAFKpr_ocZmCL4EczL0avELuFYg)](https://blogger.googleusercontent.com/img/a/AVvXsEgLKyKCnDBWHOWzQyRyIaCUDkpP2fHygIFp5X6KdZBQ_3U4KET1t5s_QY8Bkpdjvp9gYs1s1KbGjT0QUAlu4eIW2PFXmu1Jy-ub_qWnBRiwPLS9uokARrkjYylWMgYeiqi-YzDI7nMCzDMWdQUHhlirE6MtOAFKpr_ocZmCL4EczL0avELuFYg)

È disponibile subito il podcast di oggi de *Il Disinformatico* della
Radiotelevisione Svizzera, scritto, montato e condotto dal sottoscritto: lo
trovate presso
[www.rsi.ch/ildisinformatico](https://www.rsi.ch/ildisinformatico)
([link diretto](https://rsi-aod-dd.akamaized.net/ww/16493035.mp3?ts=1692906188&fname=Il_Disinformatico_Disinformatico_Story_Come_hackerare_un_satellite_legalmente_e_perch.mp3)) e qui sotto.

Le puntate del *Disinformatico* sono ascoltabili anche tramite
[feed RSS](https://www.rsi.ch/rete-tre/programmi/intrattenimento/il-disinformatico/?f=podcast-xml&type=itunes),
[iTunes](https://podcasts.apple.com/ch/podcast/il-disinformatico/id203842628),
[Google Podcasts](https://podcasts.google.com/feed/aHR0cHM6Ly93d3cucnNpLmNoL3JldGUtdHJlL3Byb2dyYW1taS9pbnRyYXR0ZW5pbWVudG8vaWwtZGlzaW5mb3JtYXRpY28vP2Y9cG9kY2FzdC14bWw)
e
[Spotify](https://open.spotify.com/show/20uK3XvVxdNxFHreEepr8k).

Buon ascolto, e se vi interessano il testo di accompagnamento e i link alle
fonti di questa puntata, sono qui sotto.

***Nota tecnica:** Le dichiarazioni degli intervistati sono state rimontate solo
per chiarezza e brevità. Le interviste sono state effettuate via Zoom e il loro testo è stato trascritto inizialmente usando Whisper per poi rivederlo manualmente.*

---

Il video della premiazione alla DEF CON. A 6:20 viene fatto l’annuncio della
vittoria. A 34:30 viene mostrata l’immagine catturata.

*[CLIP: “Congratulations to team Mhackeroni”]*

Siamo a Las Vegas, ed è il 13 agosto 2023. L’annuncio che avete appena sentito
non riguarda la premiazione di qualche artista musicale emergente. I vincitori
sono degli informatici, e sono stati appena premiati per aver preso il
controllo di un satellite militare. Questi informatici fanno parte di un
gruppo di hacker etici italiani che si fa chiamare *“Mhackeroni”*.

[![](https://blogger.googleusercontent.com/img/b/R29vZ2xl/AVvXsEhH4djHd9Y3Ag5R4tr919f6ats_vfqZdqtX88H6BMhbHxJ0qLBmcDqoBWNj7ZiOs5kOBrrxsCCzTBcDMW8GwlFoiu6TLmIxa0H1hrQIuhWtl1M9zxMxWAn6WIPQftG_jxYxSGV_FCRTvLBpioftEOIWbncINJnRda8_5C_Q-3OwFn30wjRJHzmrhg/s16000/Screenshot%202023-08-25%20at%2011.22.39.png)](https://blogger.googleusercontent.com/img/b/R29vZ2xl/AVvXsEhH4djHd9Y3Ag5R4tr919f6ats_vfqZdqtX88H6BMhbHxJ0qLBmcDqoBWNj7ZiOs5kOBrrxsCCzTBcDMW8GwlFoiu6TLmIxa0H1hrQIuhWtl1M9zxMxWAn6WIPQftG_jxYxSGV_FCRTvLBpioftEOIWbncINJnRda8_5C_Q-3OwFn30wjRJHzmrhg/s1647/Screenshot%202023-08-25%20at%2011.22.39.png)

Credit: [AFResearchLab su YouTube](https://youtu.be/BjZG33XtufY?si=6bRN6pvF1WvuPw0q).

Questa è la storia di come è possibile hackerare legalmente un satellite in
orbita, senza finire in carcere ma anzi ricevendo un premio, ed è anche la
storia di come e perché si fa un hackeraggio del genere, raccontata con
l’aiuto di due dei protagonisti diretti.

Benvenuti alla puntata del 25 agosto 2023 del *Disinformatico*, il
podcast della Radiotelevisione Svizzera dedicato alle notizie e alle storie
strane dell’informatica. Io sono Paolo Attivissimo.

*[SIGLA di apertura]*

Ogni anno a Las Vegas si tiene la DEF CON, una delle più famose conferenze di
sicurezza informatica internazionali. Dal
[2020](https://hackasat.com/has/) la DEF CON include
[Hack-A-Sat](https://hackasat.com/), una sfida che consiste nel
violare i sistemi di sicurezza informatica di un satellite e prenderne il
controllo. Negli anni passati questa sfida si è svolta in un ambiente
simulato, oppure usando un esemplare fisico di satellite ben fermo sulla Terra,
sul tavolo degli organizzatori.

Ma quest’anno l’obiettivo è comandare un
satellite reale e operativo, che sta orbitando intorno alla Terra.

Prima che a qualcuno venga il panico perché immagina una sfida fra hacker
sconsiderati che si mettono a pasticciare con i tanti satelliti che
volteggiano sopra le nostre teste, rischiando magari di farli precipitare o di
scatenare una guerra mondiale, vale la pena di chiarire che non c’è nessun
pericolo di questo genere. Ce lo spiega Mario Polino, ricercatore al
Politecnico di Milano, dove si occupa di sicurezza informatica. Polino è il
capitano di Mhackeroni, il gruppo che ha vinto pochi giorni fa il primo premio
di questa sfida.

> *POLINO: Il controllo principale del satellite è rimasto sempre comunque
> agli organizzatori. Ed è stato progettato in modo che comunque loro fossero
> in grado di recuperarne il controllo e quindi in ogni caso la quantità di
> danni che potevano essere fatti erano estremamente limitati, mi verrebbe da dire praticamente zero. Ci sono una serie di precauzioni che sono state
> prese, per esempio non ha modo di spostarsi di orbita attivamente, quindi
> anche qualora tu avessi il controllo di quel satellite non puoi spostarlo,
> mandarlo a schiantarsi da qualche parte, non è fisicamente possibile. Quello
> di cui avevamo controllo era per esempio l'assetto, quindi provare a
> ruotarlo per puntarlo in una direzione o l'altra, poi a bordo aveva una
> fotocamera, dove potevamo scattare delle fotografie, che sono relativamente
> innocue, e non c'era niente che poteva in qualche modo rendere il satellite
> un pericolo.*

Notate che Mario Polino parla di *“satellite”*, al singolare. Il
bersaglio spaziale della sfida Hack-a-Sat, infatti, è molto specifico. Si
chiama
[*Moonlighter*](https://aerospace.org/sites/default/files/2023-04/AK23_114_Fact%20Sheet_Moonlighter_REVB.pdf)
ed è stato costruito e lanciato nello spazio appositamente per questa
competizione informatica, che è gestita congiuntamente dall’Aeronautica
militare e dalla Space Force degli Stati Uniti. Ed è per questo che il
tentativo di violare i sistemi informatici di questo specifico satellite è non
solo legale ma è addirittura incoraggiato e premiato dai militari che hanno
lanciato *Moonlighter*.

[![](https://blogger.googleusercontent.com/img/b/R29vZ2xl/AVvXsEgJwX95Pg2gvkbR_2eNRl9ct3QfV0QMMHh17vRTPTJL9iXjUO9ghWiGv_9nRmZ7fylrgJG68q8tnrt7zy4AbW4TWkK6jiWeFLY4VzKwk9HuhvSZnWOV6PTOkh70C2VqgyPkFJaeO5F6JTj02cIpfbWsgrxUrtSM3DKdsszrcu91vzBT3Ypkfh4AeA/s16000/Screenshot%202023-08-25%20at%2011.08.33.png)](https://blogger.googleusercontent.com/img/b/R29vZ2xl/AVvXsEgJwX95Pg2gvkbR_2eNRl9ct3QfV0QMMHh17vRTPTJL9iXjUO9ghWiGv_9nRmZ7fylrgJG68q8tnrt7zy4AbW4TWkK6jiWeFLY4VzKwk9HuhvSZnWOV6PTOkh70C2VqgyPkFJaeO5F6JTj02cIpfbWsgrxUrtSM3DKdsszrcu91vzBT3Ypkfh4AeA/s813/Screenshot%202023-08-25%20at%2011.08.33.png)

*Moonlighter* è un *cubesat* che ha una massa di circa 5 kg e misura
34 x 11 x 11 cm. Con i pannelli solari aperti misura 50 x 34 x 11 cm. È
fabbricato dalla Aerospace Corporation in collaborazione con il US Space
Systems Command e l’Air Force Research Laboratory. È entrato in orbita,
portato dalla missione CRS-28 di SpaceX, il 5 luglio 2023 ed è stato
rilasciato dopo una breve visita alla Stazione Spaziale Internazionale ([Spaceforce.mil](https://www.spoc.spaceforce.mil/News/Article-Display/Article/3462016/hack-a-sats-moonlighter-satellite-deploys-to-low-earth-orbit-after-last-months)).

La sfida...