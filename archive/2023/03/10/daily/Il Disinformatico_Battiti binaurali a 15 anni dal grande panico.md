---
title: Battiti binaurali a 15 anni dal grande panico
url: http://attivissimo.blogspot.com/2023/03/battiti-binaurali-15-anni-dopo-il-panico.html
source: Il Disinformatico
date: 2023-03-10
fetch_date: 2025-10-04T09:11:03.353793
---

# Battiti binaurali a 15 anni dal grande panico

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2023/03/09

### Battiti binaurali a 15 anni dal grande panico

Ci sono molti video su YouTube che raccontano le virtù calmanti e in alcuni
casi psichedeliche dei cosiddetti *battiti* o *battimenti* *binaurali* o *binaural beats*: dei particolari suoni, come quelli
che potete ascoltare nel video qui sopra, composti da due toni leggermente differenti, che si
combinano nel cervello creando un terzo suono che avrebbe questi effetti
sull’umore e sulla percezione*.* Molti anni fa, nel 2008, ci fu
addirittura un panico mediatico generale,
[arrivato anche qui da noi](https://attivissimo.blogspot.com/2008/07/mp3-droganti.html), sul presunto pericolo di *i-Doser*, una serie di cosiddetti
*“file droganti”*, che all’epoca circolavano sotto forma di MP3 da
scaricare.

Sono passati quindici anni e la tecnologia è cambiata: oggi non si scaricano
più gli MP3 ma i battiti binaurali si ascoltano in streaming, come avviene
appunto su
[YouTube](https://www.youtube.com/results?search_query=binaural+beats)
o [Spotify](https://open.spotify.com/search/binaural) cercando
frasi come *“binaural beats”*, oppure tramite
[apposite app](https://play.google.com/store/apps/details?id=info.vazquezsoftware.binaural&hl=it&gl=US), fra le quali ce n’è una che si chiama appunto*[iDoser](https://play.google.com/store/apps/details?id=com.yudiz.idoser&hl=it&gl=US)* in ricordo dei vecchi tempi.È cambiato anche il modo in cui vengono presentati questi suoni:
non più temibili droghe digitali, ma sonorità curative, per facilitare la
concentrazione, lo studio, il lavoro e il sonno, per alleviare i dolori, e
anche per migliorare le prestazioni sessuali.

Ma funzionano davvero? Il fenomeno della *percezione*
di un terzo suono illusorio nei battiti binaurali è indubbiamente reale. Fu
scoperto nel 1839 dal meteorologo prussiano Heinrich Wilhelm Dove e fu
 [esplorato](https://gizmodo.com/how-a-scientists-least-important-discovery-became-his-m-1742623371)
a partire dagli anni Settanta del secolo scorso con strumenti elettronici. In
sintesi, si tratta di far sentire un suono a una specifica frequenza a un
orecchio e un altro suono a una frequenza leggermente differente all’altro
orecchio. Il cervello crea una sorta di illusione acustica, ossia un terzo
suono la cui frequenza è la differenza delle frequenze dei primi due suoni.

Secondo gli utenti entusiasti dei battiti binaurali, se si regola
opportunamente la differenza di frequenza dei due suoni reali si otterrebbe un
terzo suono che sarebbe in sintonia con la frequenza dominante del cervello,
che varia da persona a persona e a seconda delle attività in corso, e sarebbe
addirittura possibile modificare questa frequenza cerebrale.

A giudicare dai commenti online, alcune persone trovano indubbiamente
piacevoli e addirittura benefici questi suoni. Ma ancora oggi non ci sono
prove robuste di una loro reale efficacia generale: tutto indica che i
benefici descritti da chi li usa siano dovuti in gran parte a un effetto
placebo, anche perché molti segnalano questi benefici in condizioni nelle
quali i battiti binaurali non possono agire.

I due suoni di questi battiti, infatti, devono raggiungere il cervello
*separatamente*, uno tramite l’orecchio destro e uno tramite quello
sinistro, e quindi vanno ascoltati in cuffia, altrimenti il cervello non può
generare il terzo suono. Chi dichiara di avere effetti positivi dai*binaural beats*
ascoltandoli attraverso un altoparlante singolo, magari quello del telefonino,
sta dimostrando semplicemente il potere, estremamente reale,
dell’autosuggestione.

*Fonti aggiuntive: [Wikipedia](https://it.wikipedia.org/wiki/Toni_binaurali), [Gizmodo](https://gizmodo.com/how-a-scientists-least-important-discovery-became-his-m-1742623371), [Wikipedia](https://en.wikipedia.org/wiki/Beat_%28acoustics%29#Binaural_beats), [Discover Magazine](https://www.discovermagazine.com/mind/psychedelic-sound-can-binaural-beats-get-you-high).*

Pubblicazione iniziale:
[9.3.23](https://attivissimo.blogspot.com/2023/03/battiti-binaurali-15-anni-dopo-il-panico.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/7217530425471786405 "Post per email")

Labels:
[audio](https://attivissimo.blogspot.com/search/label/audio),
[PodcastRSI](https://attivissimo.blogspot.com/search/label/PodcastRSI),
[radio](https://attivissimo.blogspot.com/search/label/radio)

#### Nessun commento:

[Posta un commento](https://www.blogger.com/comment/fullpage/post/7421441/7217530425471786405)

[Post più recente](https://attivissimo.blogspot.com/2023/03/centomila-messaggi-whatsapp-spasso-ma.html "Post più recente")

[Post più vecchio](https://attivissimo.blogspot.com/2023/03/perche-ce-una-fotocamera-negli-scanner.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/7217530425471786405/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
Malti
Nederlandse
Norske (Bokmål)
Polski
Português
Română
Русский
Slovenská jazyku
Slovenski jezik
Shqiptar
Српски језик
Svenska
Swahili
ไทย
Filipino
Türk
Українське
اردو
Việt
ייִדיש
中文 (简体字)
中文 (正體字)

![](https://blogger.googleusercontent.com/img/b/R29vZ2xl/AVvXsEhQ-_-OkaZJxWiZ8HkG3dGC9gbuPA1qB0VDZQ_nOM3eKADHVNjFHFpuxfv0jRYUqMFEy9I7T68WBC4RqG2fgk01IH3SXqiRjKw2b146wtndBtQV-IupobE5YcCFlmXWeIV8sQYgsw/s1600/Cattivissimo-by-francesco-lombardi-gianluigi-gatti.png)

Credit: Gianluigi Gatti

## Libri

[Luna? Sì, ci siamo andati!](http://luna1969.info)

[Moon Hoax: Debunked!](https://www.moonhoaxdebunked.com/)

[Almanacco dello Spazio](https://almanaccodellospazio.ch/)

[L’Efficercatore: uso avanzato dei motori di ricerca](https://efficercatore.blogspot.com/)

[Come diventare detective antibufala](https://www.generazioniconnesse.it/site/_file/documenti/Comunicazione/Fake_news/Dispensa_Docenti_decalogo_bastabufale.pdf) (guida commissionata da MIUR e Camera dei Deputati)

[Gli altri miei libri](https://attivissimo.blogspot.com/p/libri-pubblicati.html)

## Appuntamenti pubblici

[![](https://blogger.googleusercontent.com/img/b/R29vZ2xl/AVvXsEiwWo0VmlJW4KbR2KYCr10iEPHo1F2w37XMCsBe5YIHWIkZiTTkwcN6y_lIPVZN5bLGrtRczw_v5yBt1gR4s-sJkJ5lF9aXXgNJAF9TQ3LtGxygFpUy8zxCOOjP4YWq4t27h8HnIQ/s200/calendar-flat-icon-01-.jpg)](https://attivissimo.me/disinformaticalendario/prossimi/)

[Prossimi eventi pubblici](https://attivissimo.me/disinformaticalendario/prossimi/)

[Eventi pubblici passati](https://attivissimo.me/disinformaticalendario/archivio-appuntamenti-pubblici/)

## Visualizzazioni totali

## Versioni di questo blog

* [Per schermi grandi (con barra laterale)](http://attivissimo.blogspot.com/?m=0)
* [Per schermi piccoli](http://attivissimo.blogspot.com/?m=1)

## Feed RSS

![](https://resources.blogblog.com/img/widgets/arrow_dropdown.gif)
![](https://resources.blogblog.com/img/icon_feed12.png)
Post

[![](https://resources.blogblog.com/img/widgets/subscribe-netvibes.png)](https://www.netvibes.com/subscribe.php?url=https%3A%2F%2Fattivissimo.blogspot.com%2Ffeeds%2Fposts%2Fdefault)
[![](https://resources.blogblog.com/img/widgets/subscribe-yahoo.png)](https://add.my.yahoo.com/content?url=https%3A%2F%2Fattivissimo.blogspot.com%2Ffeeds%2Fpos...