---
title: Kaspersky vede all’orizzonte un nuovo WannaCry
url: https://www.securityinfo.it/2022/11/18/kaspersky-vede-allorizzonte-un-nuovo-wannacry/?utm_source=rss&utm_medium=rss&utm_campaign=kaspersky-vede-allorizzonte-un-nuovo-wannacry
source: Securityinfo.it
date: 2022-11-19
fetch_date: 2025-10-03T23:15:54.808433
---

# Kaspersky vede all’orizzonte un nuovo WannaCry

Aggiornamenti recenti Ottobre 3rd, 2025 4:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)
* [CERT-AGID 20–26 settembre: phishing, malware e PEC compromesse](https://www.securityinfo.it/2025/09/29/cert-agid-20-26-settembre-phishing-malware-e-pec-compromesse/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Kaspersky vede all’orizzonte un nuovo WannaCry

Nov 18, 2022  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [Apt](https://www.securityinfo.it/category/minacce-2/apt/), [Minacce](https://www.securityinfo.it/category/minacce-2/), [News](https://www.securityinfo.it/category/news/), [Scenario](https://www.securityinfo.it/category/news/scenario-news/)
 [0](https://www.securityinfo.it/2022/11/18/kaspersky-vede-allorizzonte-un-nuovo-wannacry/#respond)

---

Kaspersky ha reso disponibile un [nuovo documento](https://securelist.com/advanced-threat-predictions-for-2023/107939/) che sintetizza i risultati dell’analisi dei suoi ricercatori e le previsioni per il prossimo anno nel **panorama delle Advanced Persistent Threat** (Apt).

Le **tensioni geopolitiche crescenti** nel corso dell’ultimo anno contribuiscono in modo determinante a definire le previsioni per i prossimi dodici mesi.

I ricercatori dell’azienda hanno monitorato oltre 900 gruppi e campagne Apt per individuare le tendenze più interessanti e le **novità attese per il prossimo futuro**.

La prima analisi offerta è di tipo statistico: secondo la ricerca, le epidemie informatiche più gravi si verificano ogni sei/sette anni. Inoltre, sembra che gli attori che lavorano sugli attacchi di questo genere siano in possesso di **almeno un exploit adatto** a organizzare una campagna su vasta scala.

Le tensioni globali, inoltre, aumentano notevolmente la possibilità che si verifichi un attacco di tipo **hack&leak**, ossia un’esfiltrazione di dati riservati da rendere poi pubblici per screditare una parte nemica o minare la coesione sociale.

![](https://www.securityinfo.it/wp-content/uploads/2022/11/drone-g54ad0f270_1920.jpg)

## Droni come veicolo per attacchi di prossimità

Un altro scenario interessante è **l’utilizzo dei droni** come veicolo per avvicinarsi fisicamente al bersaglio, al fine per esempio di raccogliere informazioni sull’handshake alle reti Wi-Fi.

Un altro scenario in cui i piccoli velivoli comandati a distanza potrebbero essere sfruttati è la **“semina” di pendrive Usb**, con l’obbiettivo che qualcuno le raccolga e le colleghi a un computer.

La ricerca di Kaspersky segnala poi molte altre possibili tendenze: è previsto l’aumento degli attacchi dirompenti, che potrebbero avere come obbiettivo **sia la pubblica amministrazione sia le aziende più note** e simboliche.

È anche lecito attendersi una maggiore attenzione nei confronti dei server di posta elettronica, che contengono una grande quantità di informazioni; secondo Kaspersky, **il 2023 sarà l’anno degli zero-day** per tutti i principali software dedicati alla gestione delle email.

## Attacchi alle tecnologie satellitari

[L’attacco a Viasat](https://www.securityinfo.it/2022/03/21/aerei-e-satelliti-a-rischio-secondo-easa-e-cisa/) ha dimostrato come le **tecnologie satellitari** possano diventare un bersaglio; questa tipologia di minacce è destinata a crescere nei prossimi mesi, anche in virtù dell’importanza strategica degli strumenti basati sui satelliti.

L’ultima previsione di Kaspersky è il graduale **abbandono di CobaltStrike**, uno strumento che ha avuto così tanto successo da essere ormai ben conosciuto anche dai responsabili della sicurezza informatica; per questo motivo, i ricercatori si aspettano una migrazione verso altri strumenti, pubblici oppure sviluppati internamente.

![](https://www.securityinfo.it/wp-content/uploads/2022/11/interview-ivan-kwiatkowski-featured.jpg)

Ivan Kwiatkowski, Senior Security Researcher di Kaspersky

Ivan Kwiatkowski, Senior Security Researcher di Kaspersky, ha commentato: “Il 2022 ha visto **grandi cambiamenti nel contesto geopolitico** mondiale e ha inaugurato una nuova era di instabilità.

Una parte delle nostre previsioni si concentra su come questa instabilità si tradurrà in **attività informatiche dannose**, mentre altre riflettono la nostra visione di quali nuovi vettori saranno esplorati dagli attaccanti.

Una migliore preparazione significa una maggiore resistenza e ci auguriamo che le nostre previsioni consentano ai difensori di **rafforzare i propri sistemi** e respingere gli attacchi informatici in modo più efficace”.

Condividi l'articolo

* [Tweet](https://twitter.com/share)

---

* [Advanced Persistent Threat](https://www.securityinfo.it/tag/advanced-persistent-threat/), [APT](https://www.securityinfo.it/tag/apt/), [Cobalt Strike](https://www.securityinfo.it/tag/cobalt-strike/), [Droni](https://www.securityinfo.it/tag/droni/), [hack&leak](https://www.securityinfo.it/tag/hackleak/), [Kaspersky](https://www.securityinfo.it/tag/kaspersky/), [Previsioni](https://www.securityinfo.it/tag/previsioni/), [ricerca](https://www.securityinfo.it/tag/ricerca/), [Viasat](https://www.securityinfo.it/tag/viasat/), [Zero-day](https://www.securityinfo.it/tag/zero-day/)

[Il mercato della cybersicurezza vale 2 trilioni di dollari](https://www.securityinfo.it/2022/11/19/mercato-cybersicurezza-aumenta-valore/)
[Eset presenta un servizio Soc per aziende e fornitori Mdr](https://www.securityinfo.it/2022/11/17/eset-presenta-un-servizio-soc-per-aziende-e-fornitori-mdr/)

---

![](https://secure.gravatar.com/avatar/9ba6108fae91c2be66a7ef45ac2db49a?s=90&d=mm&r=g)

##### [Dario Orlandi](https://www.securityinfo.it/author/dario-orlandi/)

##### Articoli correlati

* [![MuddyWater si evolve: attacchi più sofisticati e infrastruttura più resiliente](https://www.securityinfo.it/wp-content/uploads/2025/09/hacker-2300772_1920-2-120x85.jpg)](https://www.securityinfo.it/2025/09/17/muddywater-si-evolve-attacchi-piu-sofisticati-e-infrastruttura-piu-resiliente/ "MuddyWater si evolve: attacchi più sofisticati e infrastruttura più resiliente")

  [MuddyWater si evolve: attacchi più...](https://www.securityinfo.it/2025/09/17/muddywater-si-evolve-attacchi-p...