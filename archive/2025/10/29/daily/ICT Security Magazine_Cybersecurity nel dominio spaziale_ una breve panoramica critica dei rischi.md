---
title: Cybersecurity nel dominio spaziale: una breve panoramica critica dei rischi
url: https://www.ictsecuritymagazine.com/articoli/dominio-spaziale/
source: ICT Security Magazine
date: 2025-10-29
fetch_date: 2025-10-30T03:12:46.979595
---

# Cybersecurity nel dominio spaziale: una breve panoramica critica dei rischi

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Illustrazione futuristica del dominio spaziale con satelliti e flussi di dati digitali che circondano la Terra.](https://www.ictsecuritymagazine.com/wp-content/uploads/dominio-spaziale.jpeg)

# Cybersecurity nel dominio spaziale: una breve panoramica critica dei rischi

A cura di:[Alberto Monici](#molongui-disabled-link)  Ore 29 Ottobre 202521 Ottobre 2025

Il conflitto russo-ucraino, iniziato nel 2014, ha registrato un’*escalation* progressiva delle operazioni militari, culminata con l’invasione russa del 24 febbraio 2022 e la dichiarazione dell’«operazione militare speciale» da parte del Presidente russo Putin alle ore 5:00 (ora di Kiev).

In realtà, i combattimenti erano già iniziati nell’Oblast di Luhansk alle 3:40, prima ancora dell’annuncio ufficiale. Secondo quanto riportato dal sito web di Viasat News, alle 03:02 UTC del 24 febbraio 2022 «sono stati rilevati alti volumi di traffico malevolo provenienti da diversi modem e dispositivi dei clienti fisicamente localizzati in Ucraina e collegati a una delle partizioni di rete KA-SAT destinate ai consumatori. Questo attacco *denial of service* mirato ha impedito a molti modem di rimanere connessi».

Le 03:02 UTC corrispondono esattamente alle 5:02 ora di Kiev. Possiamo quindi affermare che l’annuncio di Putin è avvenuto simultaneamente all’[attacco informatico ai satelliti](https://www.ictsecuritymagazine.com/articoli/missioni-spaziali/). Questa simultaneità non può essere una coincidenza: conferma ufficialmente che la guerra cibernetica è diventata parte integrante del conflitto ibrido sin dalla fase iniziale dell’invasione.

Le infrastrutture satellitari continuano a subire attacchi da entrambe le parti. La rete satellitare commerciale Starlink, ad esempio, è bersaglio di attacchi da parte di *hacker* legati alla Russia, mentre la rete di satelliti russa Statis subisce attacchi da parte di *hacker* ucraini.

Inoltre, sulla scena bellica sono emersi nuovi attori le cui azioni possono avere valenza tattica o strategica e influenzare le decisioni politiche. Per la prima volta nella storia, i satelliti commerciali al servizio degli Stati partecipano attivamente alle operazioni militari sul campo. La guerra in Ucraina dimostra chiaramente che lo spazio non può essere governato seguendo i modelli tradizionali dei confini statali e delle relazioni politiche convenzionali.

Le aziende spaziali private forniscono oggi capacità C4ISR (Comando, Controllo, Comunicazioni, Computer, Intelligence, Sorveglianza e Ricognizione) ai comandi militari ucraini, mentre altri attori spaziali privati si rivelano essenziali, con risultati evidenti sui campi di battaglia. Questa nuova dimensione della guerra solleva numerose questioni nelle relazioni geopolitiche e nelle normative internazionali. Come evidenziato dall’ESPI nel suo rapporto (ESPI+Record, 2023):

«… cosa dovrebbe essere considerato un attacco contro un sistema spaziale? Come si può stabilire se un satellite è civile, militare o a doppio uso?…»

Cercheremo di rispondere a queste e ad altre domande analizzando la dimensione spaziale e le relative problematiche di *cybersecurity*.

## Considerazioni sui domini cyber e spaziale

Il **dominio spaziale** – comprensivo di satelliti, costellazioni, comunicazioni e relative infrastrutture a monte (*upstream*) e a valle (*downstream*) – è strategico ma rappresenta anche una fonte di continue preoccupazioni in termini di sicurezza.

Lo sviluppo tecnologico e gli interessi nazionali di vari paesi hanno trasformato lo spazio in un ambiente di conquista, non solo per finalità scientifiche ma anche militari e di supremazia, al punto da renderlo un’area di potenziale deterrenza contro gli avversari. Attualmente questo confine strategico si è esteso fino a Marte, anche se nel linguaggio comune ci si riferisce principalmente alla regione in cui operano i satelliti.

Il cyberspazio è un dominio trasversale in grado di influenzare anche le infrastrutture spaziali. Occorre comprendere più a fondo la possibile evoluzione futura del cyberspazio in relazione allo spazio, considerando le minacce comuni, i problemi specifici e le criticità evidenziate.

Il **dominio *cyber*** attraversa tutti gli altri domini, rappresentando una potenziale minaccia: la sicurezza complessiva dipende dal livello di interdipendenza tra i vari domini e dalla sicurezza di ciascuno di essi. Il dominio spaziale è strettamente connesso al cyberspazio attraverso servizi quali comunicazioni satellitari, identificazione e geolocalizzazione – in sostanza, tutte le attività che coinvolgono tecnologie spaziali e di comunicazione.

Il primo elemento comune tra i domini *cyber* e spaziale è l’assenza di confini fisici definiti. Questa caratteristica contrasta nettamente con la definizione tradizionale di sicurezza fisica intesa come protezione dei confini degli Stati o dei loro *asset* strategici.

In questo contesto, anche lo spazio diventa un dominio strategico trasversale che consente l’interazione globale in ambito economico, geopolitico e sociale. Purtroppo, la crescente accessibilità allo spazio da parte di nazioni, attori non statali e soggetti commerciali lo rende anche più vulnerabile.

#### La nuova economia spaziale

L’avvento della nuova economia spaziale, sia nel segmento orbitale (*upstrea...