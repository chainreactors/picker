---
title: Weekly threats N.32
url: https://www.ts-way.com/it/weekly-threats/2023/08/14/weekly-threats-n-32/
source: Over Security - Cybersecurity news aggregator
date: 2023-08-15
fetch_date: 2025-10-04T12:03:24.510256
---

# Weekly threats N.32

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly threats N.32

14 Agosto 2023

Condividi

![](https://www.ts-way.com/wp-content/uploads/wt32-1.jpg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi:**

* **Ucraina: sventato attacco di Sandworm contro device militari**
* **MoustachedBouncer: condotte operazioni di spionaggio contro diplomatici stranieri in Bielorussia**
* **Corea del Nord: compromessa l’azienda russa NPO Mashinostroyeniya**
* **AQUATIC PANDA: forniti maggiori dettagli sull’APT cinese**
* **Bitter: distribuita ORPCBackdoor contro target di diversi Paesi**
* **Regno Unito: la Commissione Elettorale notifica un incidente informatico**
* **BfV: Charming Kitten prende di mira dissidenti iraniani in Germania**

Anche questa settimana sono giunte nuove notizie dal **fronte russo-ucraino**. I servizi di sicurezza di Kiev hanno annunciato di aver impedito un attacco del russo **Sandworm**mirato al sistema di gestione delle operazioni militari ucraine. In particolare, il gruppo avrebbe cercato di compromettere dispositivi con sistema operativo Android che l’Esercito ucraino utilizza sul campo di battaglia per pianificare ed eseguire missioni di combattimento. Inoltre, il CERT-UA ha rilasciato un advisory riguardo la diffusione di e-mail di phishing con un allegato in formato .chm volte alla distribuzione del RAT **Merlin**, apparentemente mandate dallo stesso Computer Emergency Response Team utilizzando l’indirizzo di posta elettronica cert-ua@ukr[.]net. Nel frattempo, sul confine è stato identificato un APT precedentemente non documentato chiamato **MoustachedBouncer**, il quale risulta essere attivo almeno dal 2014 ed è esclusivamente specializzato in operazioni di spionaggio rivolte contro ambasciate straniere in Bielorussia. Si valuta con un livello di confidenza medio che l’APT sia allineato con gli interessi del Governo di Minsk.

D’altro canto, spostandoci sul versante pacifico, gli avversari nordcoreani **ScarCruft**e **Lazarus Group** hanno violato i sistemi dell’azienda russa produttrice di missili e veicoli spaziali militari NPO Mashinostroyeniya. La società, sottoposta a sanzioni, possiede proprietà intellettuali altamente riservate su tecnologie missilistiche sensibili attualmente in uso e in fase di sviluppo per l’Esercito russo. Oltre a ciò, ricercatori di sicurezza hanno fornito maggiori dettagli sul gruppo state-sponsored cinese **AQUATIC PANDA**, associato al Ministero della Sicurezza di Stato cinese (MSS), che dal 2021 ad oggi ha colpito realtà di svariati settori in almeno 17 Paesi in Asia, Europa e Nord America. Passando per l’Asia meridionale, un’operazione dell’indiano **Bitter**ha previsto la distribuzione di **ORPCBackdoor**prendendo di mira target di diversi Paesi, tra cui presumibilmente Pakistan e Cina.

Infine, tornando in Europa, la Commissione Elettorale del Regno Unito ha notificato sul proprio sito di essere caduta vittima di un attacco informatico. L’incidente è stato identificato nell’ottobre 2022 dopo che attività sospette sono state rilevate sui sistemi. Tuttavia, è emerso che l’attaccante ha avuto accesso alla rete per la prima volta nell’agosto 2021. Durante l’operazione, l’avversario è riuscito a infiltrarsi nei server della Commissione che custodivano la posta elettronica, i sistemi di controllo e le copie dei registri elettorali. Da parte sua, Il Bundesamt für Verfassungsschutz (BfV) tedesco ha rilasciato un advisory nel quale informa che l’APT di Teheran **Charming Kitten** sta prendendo di mira i dissidenti e gli esuli iraniani in Germania.

---

[AQUATIC PANDA](https://www.ts-way.com/it/risorse/tag/aquatic-panda/)
[BITTER](https://www.ts-way.com/it/risorse/tag/bitter-it/)
[Charming Kitten](https://www.ts-way.com/it/risorse/tag/charming-kitten/)
[Lazarus Group](https://www.ts-way.com/it/risorse/tag/lazarus-group/)
[Merlin](https://www.ts-way.com/it/risorse/tag/merlin-it/)
[MoustachedBouncer](https://www.ts-way.com/it/risorse/tag/moustachedbouncer-it/)
[ORPCBackdoor](https://www.ts-way.com/it/risorse/tag/orpcbackdoor-it/)
[Sandworm](https://www.ts-way.com/it/risorse/tag/sandworm/)
[ScarCruft](https://www.ts-way.com/it/risorse/tag/scarcruft-it/)

### **Contenuti correlati**

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg)

![phishing malware TS-Way cover](https://www.ts-way.com/wp-content/uploads/1280_WT-250825-385x240.jpg) 25 August 2025

### [Target italiani vittime di attacchi di phishing e violazioni, APT attivi globalmente, novità nel mondo malware](https://www.ts-way.com/it/risorse/2025/08/25/target-italiani-vittime-di-attacchi-di-phishing-e-violazioni-apt-attivi-globalmente-novita-nel-mondo-malware/)

![Shining Hunters TS-Way Cover](https://www.ts-way.com/wp-content/uploads/1280x720-1-385x240.jpg) 19 August 2025

### [Aziende italiane nel mirino di diversi avversari, novità dal panorama APT, in pericolo i clienti di Google Ads](https://www.ts-way.com/it/risorse/2025/08/19/aziende-italiane-nel-mirino-di-diversi-avversari-novita-dal-panorama-apt-in-pericolo-i-clienti-di-google-ads/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.