---
title: Perché la cybersecurity italiana fatica ad essere realmente sovrana, l’UE e l’Italia: una cyber colonia tra dipendenze geopolitiche ed interessi esterni
url: https://www.ictsecuritymagazine.com/articoli/cybersecurity-italiana/
source: ICT Security Magazine
date: 2025-07-15
fetch_date: 2025-10-06T23:51:33.181380
---

# Perché la cybersecurity italiana fatica ad essere realmente sovrana, l’UE e l’Italia: una cyber colonia tra dipendenze geopolitiche ed interessi esterni

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![sovranità digitale italiana: dipendenza tecnologica da USA, Microsoft Cloud e intelligence straniera nella cybersecurity](https://www.ictsecuritymagazine.com/wp-content/uploads/ybe-15_uqjW6N4Q.png)

# Perché la cybersecurity italiana fatica ad essere realmente sovrana, l’UE e l’Italia: una cyber colonia tra dipendenze geopolitiche ed interessi esterni

A cura di:[Francesco Arruzzoli](#molongui-disabled-link)  Ore 14 Luglio 202523 Settembre 2025

L’Italia ha una sovranità limitata e segnata da legami asimmetrici con gli Stati Uniti. A partire dal secondo dopoguerra, il piano Marshall, sebbene presentato come aiuto economico, fu oltremodo uno strumento strategico per rafforzare l’influenza americana in Europa. In questo contesto, l’Italia divenne un perno occidentale nel Mediterraneo per contenere l’URSS. Le elezioni del 1948 rappresentarono un momento cruciale: il forte intervento statunitense evitò la vittoria del PCI, consolidando l’allineamento dell’Italia agli interessi USA. Con l’ingresso nella NATO nel 1949, Roma perse parte della propria autonomia militare. La presenza di basi americane e la partecipazione alle strategie atlantiche hanno ulteriormente subordinato le scelte italiane alla sicurezza statunitense, fino al dominio cyber odierno.

Questo schema di dipendenza è oggi evidente anche nel campo della cybersicurezza, dove le infrastrutture critiche italiane sono fortemente basate su tecnologie statunitensi e dove la condivisione di informazioni con Washington avviene secondo una logica marcatamente asimmetrica. Gli Stati Uniti, pur fornendo supporto e strumenti di difesa, mantengono una posizione di chiaro predominio, definendo i margini operativi entro cui i partner europei possono muoversi.

## Cybersecurity italiana: dipendenza tecnologica da USA, UK e Israele

In nome della “sicurezza” e della cooperazione internazionale, l’Italia ha progressivamente ceduto porzioni significative della propria autonomia strategica, affidandosi in misura crescente non solo agli Stati Uniti, ma anche ad altre potenze esterne come il Regno Unito e Israele. Questi attori esercitano, in diversi ambiti, un’influenza diretta e indiretta sui settori italiani della difesa, dell’intelligence e della governance strategica.

In questo contesto, il dominio cyber degli Stati è diventato uno degli obiettivi prioritari delle agenzie di intelligence globali, configurandosi come un nuovo campo di confronto e penetrazione, meno visibile ma più capillare rispetto alle tradizionali forme di guerra e diplomazia.

Sebbene Stati Uniti, Regno Unito e Israele siano considerati alleati strategici dell’Italia, il loro approccio operativo e il grado di adesione ai principi democratici, in particolare nella sfera dell’intelligence, presentano differenze significative.

Strutture come l’NSA statunitense o il GCHQ britannico operano, almeno formalmente, entro sistemi soggetti a controlli parlamentari, giudiziari e a meccanismi di accountability istituzionale. Diversa è la situazione di Israele, il cui servizio di intelligence esterno, il Mossad, è noto per condurre operazioni coperte che includono spionaggio, sabotaggio, assassinii mirati e ingerenze in ambito politico ed economico, spesso al di fuori di un chiaro quadro normativo o di controllo democratico.

In quanto alleato strategico e proxy regionale degli Stati Uniti, Israele gode di un elevato livello di tolleranza internazionale: anche in presenza di azioni che violano apertamente la sovranità di altri Stati, le reazioni ufficiali da parte dei governi occidentali risultano spesso assenti o attenuate.

In Italia, la cooperazione con l’intelligence israeliana si sviluppa da tempo in ambiti poco trasparenti e scarsamente regolati. Le collaborazioni in materia di cybersicurezza e tecnologie di sorveglianza, come ad es. nel caso del software Pegasus di NSO Group, o dei sistemi biometrici di aziende come AnyVision e PerSay, si inseriscono in una rete di rapporti strategici ed economici che spesso sfuggono ai meccanismi di controllo parlamentare e alla supervisione pubblica. Queste dinamiche alimentano una “zona grigia” in cui la sicurezza nazionale italiana si intreccia con interessi esterni, in assenza di una trasparente governance istituzionale.

## Sovranità digitale italiana: mito o realtà?

E così quando la sovranità è solo formale, parlare di “sovranità cibernetica italiana” appare quasi una contraddizione. La struttura odierna della sicurezza digitale nazionale è costruita su fondamenta tecnologiche, giuridiche e diplomatiche che non sono autonome:

* Le tecnologie critiche sono in mano a soggetti stranieri;
* Le strategie sono spesso scritte o ispirate in ambienti NATO o USA;
* La cooperazione con agenzie estere non è bilanciata, ma orientata ad una subordinazione operativa.

In pratica, l’Italia non sembra controllare realmente la rete delle sue informazioni, e qualsiasi tentativo di ribellione a questa logica (anche solo in termini di regolazione tecnologica o piena autonomia legislativa) sembra essere immediatamente ricondotto nei ranghi da pressioni diplomatiche, economiche o mediatiche.

## Un caso emblematico: Sovereign Public Cloud di Microsoft

Sovereign Public Cloud di Microsoft è una nuova offerta cloud rivolta a tutti i clienti europei di Microsoft, ...