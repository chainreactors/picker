---
title: Cybersecurity e infrastrutture critiche sottomarine: Analisi delle vulnerabilità e strategie di resilienza nella backbone globale
url: https://www.ictsecuritymagazine.com/articoli/infrastrutture-critiche-sottomarine/
source: ICT Security Magazine
date: 2025-01-25
fetch_date: 2025-10-06T20:11:44.673954
---

# Cybersecurity e infrastrutture critiche sottomarine: Analisi delle vulnerabilità e strategie di resilienza nella backbone globale

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/Cybersecurity-e-infrastrutture-critiche-sottomarine.jpg)

# Cybersecurity e infrastrutture critiche sottomarine: Analisi delle vulnerabilità e strategie di resilienza nella backbone globale

A cura di:[Calogero Vinciguerra](#molongui-disabled-link)  Ore 24 Gennaio 202529 Gennaio 2025

*Protezione multi-dominio delle infrastrutture critiche sottomarine: dall’integrità fisica alla cyber resilience – Analisi delle minacce ibride, strategie di mitigazione e modelli emergenti di business continuity nel contesto geopolitico mediterraneo.*

Alla luce dei recenti sabotaggi alle infrastrutture critiche sottomarine, possiamo ancora considerare sicura la backbone in fibra ottica per le telecomunicazioni e l’instradamento globale dei dati internet? La sicurezza di tale infrastruttura sembra apparire fragile e inadeguata rispetto alla crescente materializzazione della minaccia ibrida. L’analisi delle sue criticità richiede un approccio olistico incentrato sul [concetto multispaziale di rappresentazione del cyberspazio](https://www.ictsecuritymagazine.com/notizie/spazio-cyber-cybersecurity/), inteso come un insieme di livelli (fisico, logico, software/dispositivi utenti e cognitivo/semantico) interconnessi, interdipendenti e interagenti fra loro. Quali tipologie di misure occorre implementare per aumentarne la resilienza e la business continuity?

## Il ruolo cruciale delle dorsali sottomarine

Le infrastrutture sottomarine in fibra ottica costituiscono la spina dorsale della rete *internet*, attraverso cui transita il 95% del traffico digitale mondiale. Tale rete tuttavia presenta numerose vulnerabilità di natura fisica e logica, in grado di inficiare seriamente sia la connettività sia la confidenzialità dei dati trasmessi.

### Vulnerabilità delle infrastrutture critiche sottomarine

Dal punto di vista “fisico”, la vulnerabilità dei cavi è dovuta all’esposizione a danni involontari, causati dai morsi di pescecane o dal transito di navi nelle zone di ancoraggio, inclusi quelli generati da eventi naturali, come per esempio gli *tsunami*, le eruzioni vulcaniche e i terremoti sottomarini. Le aziende produttrici pertanto realizzano una duplice protezione in acciaio e *kevlar* intorno al cavo per aumentarne la resilienza fisica. Le dorsali sottomarine inoltre sono facilmente individuabili e più esposte a potenziali atti di sabotaggio, compiuti intenzionalmente, da parte di *competitor* o entità filo-governative ostili, per impedirne il normale funzionamento.

Un ulteriore elemento critico della rete sottomarina è l’infrastruttura di approdo dei cavi alla terra ferma, ovvero i “porti digitali” dove entrano ed escono i dati. Tali porti fungono da punto di approdo e di stazione di terminazione dei cavi, inclusa quella di *hub* per ulteriori instradamenti verso le rotte terrestri in fibra ottica, i terminali terrestri SatCom e i *data center* locali (inclusi i relativi ecosistemi *cloud).*

#### L’infrastruttura ibrida delle comunicazioni

L’infrastruttura ibrida della rete *internet* schematizzata nella figura sottostante è il frutto della fusione di diverse tipologie di connettività in fibra ottica (cavi sottomarini e terrestri) e di collegamenti elettromagnetici (*wireless* e SatCom). Un elemento importante di questa infrastruttura è il cosiddetto *hub,* a cui convergono le reti *internet*, le dorsali internazionali (*backbone*) e quelle nazionali per la successiva distribuzione verso l’utente.

![infrastrutture critiche sottomarine - L’infrastruttura ibrida della rete internet schematizzata nella figura sottostante è il frutto della fusione di diverse tipologie di connettività in fibra ottica (cavi sottomarini e terrestri) e di collegamenti elettromagnetici (wireless e SatCom)](https://www.ictsecuritymagazine.com/wp-content/uploads/infrastruttura-ibrida-della-rete-internet.jpg)

#### Minacce emergenti e sicurezza nazionale

L’ascesa del livello della minaccia ibrida globale ha evidenziato le vulnerabilità delle infrastrutture critiche, specialmente quelle legate al settore della connettività digitale. Il danneggiamento dei punti nevralgici delle dorsali sottomarine in fibra ottica può interrompere le comunicazioni digitali tra continenti e interdire quasi la totalità delle transizioni finanziarie che regolano il mercato mondiale.

La Sicurezza Nazionale ha posto la luce dei riflettori sulle infrastrutture sottomarine (*Underwater*). Nella recente Relazione dell’*intelligence* viene focalizzata l’attenzione anche sulle infrastrutture critiche sottomarine che insistono nel Mediterraneo. La spettacolare infografica ne facilita la comprensione evidenziandone chiaramente l’importante valenza strategica.

“Il territorio italiano è parte di un’articolata rete infrastrutturale sottomarina composta da cavi per le telecomunicazioni, gasdotti ed elettrodotti la cui tutela costituisce una priorità per la sicurezza nazionale, anche in considerazione della posizione strategica del nostro Paese nell’area mediterranea”, spiega la Relazione annuale 2023 sulla politica dell’informazione per la sicurezza.

![infrastrutture critiche sottomarine nel Mediterraneo](https://www.ictsecuritymagazine.com/wp-content/uploads/infrastrutture-critiche-sottomarine-nel-Mediterraneo....