---
title: Nathan Howe: “ecco come Zscaler protegge i dispositivi IoT/OT”
url: https://www.securityinfo.it/2024/08/06/nathan-howe-ecco-come-zscaler-protegge-i-dispositivi-iot-ot/?utm_source=rss&utm_medium=rss&utm_campaign=nathan-howe-ecco-come-zscaler-protegge-i-dispositivi-iot-ot
source: Securityinfo.it
date: 2024-08-07
fetch_date: 2025-10-06T18:05:50.659224
---

# Nathan Howe: “ecco come Zscaler protegge i dispositivi IoT/OT”

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Nathan Howe: “ecco come Zscaler protegge i dispositivi IoT/OT”

Ago 06, 2024  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/approfondimenti/attacchi/), [Campagne malware](https://www.securityinfo.it/category/approfondimenti/campagne-malware/), [Hacking](https://www.securityinfo.it/category/approfondimenti/hacking/), [Interviste](https://www.securityinfo.it/category/insterviste/), [Malware](https://www.securityinfo.it/category/approfondimenti/malware/), [Minacce](https://www.securityinfo.it/category/approfondimenti/minacce/), [Software](https://www.securityinfo.it/category/approfondimenti/software/), [Tecnologia](https://www.securityinfo.it/category/approfondimenti/tecnologia/), [Vulnerabilità](https://www.securityinfo.it/category/approfondimenti/vulnerabilita-approfondimenti/)
 [0](https://www.securityinfo.it/2024/08/06/nathan-howe-ecco-come-zscaler-protegge-i-dispositivi-iot-ot/#respond)

---

Nell’era della connettività globale, **la sicurezza dei dispositivi IoT e OT è diventata una priorità** per le aziende di ogni settore. Con l’aumento esponenziale dei dispositivi connessi, dalle fabbriche intelligenti agli uffici moderni, le vulnerabilità si moltiplicano, mettendo a rischio dati sensibili e operazioni cruciali.

Di questo e altro abbiamo parlato con **Nathan Howe**, **GVP Innovation di Zscaler**, per scoprire un panorama in rapida evoluzione, dove le soluzioni tradizionali mostrano il fianco di fronte alle nuove sfide.

La maggior parte dei dispositivi IoT e OT infatti **non è stata progettata con la sicurezza come priorità**, lasciando coloro che li utilizzano esposti a rischi significativi. E la visione di Zscaler è di creare un ambiente di lavoro sicuro e produttivo, estendendo i principi di zero trust ai dispositivi IoT e OT. Tutto ciò, riducendo la complessità operativa e i costi associati alle tecnologie di sicurezza legacy.

Prima di scoprire come ciò sia possibile, però, abbiamo voluto partire dai risvolti psicologici di chi lavora per un’azienda il cui operato, come dimostra [quanto accaduto con CrowdStrike](https://www.securityinfo.it/2024/07/19/un-aggiornamento-di-crowdstrike-ha-bloccato-i-sistemi-windows-di-tutto-il-mondo/), può avere ripercussioni su scala globale.

**Il mondo della cybersecurity è affascinante e al contempo inquietante. Nel vostro ruolo di ‘poliziotti digitali’, come vivete la quotidianità sapendo che un vostro errore può avere ripercussioni disastrose?**

**Nathan Howe:** Diciamo che la nostra vita sarebbe perfetta per un noir ambientato nel mondo della cybersecurity. Sarebbe davvero intrigante da leggere.

![Nathan Howe è GVP Innovation di Zscaler](https://www.securityinfo.it/wp-content/uploads/2024/08/Nathan-Howe-cover-1024x576.jpg)

Nathan Howe è GVP Innovation di Zscaler.

**Come hai iniziato?**

**Nathan Howe:** Ho iniziato come penetration tester, quindi ero pagato dalle aziende per cercare vulnerabilità nei loro sistemi e migliorare la loro sicurezza. Nel corso degli anni ho lavorato in diversi settori e posso confermare che lo stress è una costante delle nostre vite. Tuttavia, c’è un’adrenalina unica che si avverte quando si affrontano queste sfide.

Oggi, comunque, il mio ruolo è cambiato: mi occupo principalmente di sviluppare nuove tecnologie di sicurezza, il che porta emozioni di un altro tipo.

**Cosa succede durante una crisi? Come reagiscono le persone?**

**Nathan Howe:** Quando un nostro cliente ha un problema – e abbiamo avuto molti clienti che hanno subito violazioni, non a causa nostra, ma per altri motivi – noi interveniamo. Ci riuniamo in call, collaboriamo con loro per sviluppare soluzioni e risolvere il problema.

Una delle sfide cruciali che affrontiamo è che i nostri clienti, nonostante le migliori intenzioni, spesso perdono di vista il quadro generale della sicurezza informatica. Per la maggior parte delle aziende, l’IT non rappresenta il core business. Utilizzano certamente la tecnologia ma non sono esperti del settore. L’informatica, di per sé, per loro non genera profitti diretti.

Di conseguenza, quando emerge una criticità, l’IT si trova a fronteggiare l’emergenza mentre cerca di mantenere operative le funzioni aziendali di routine. In queste condizioni non sempre riesce a implementare le soluzioni più efficaci o a effettuare deployment ottimali.

Di fronte a problemi seri, sono costretti a stravolgere completamente le loro priorità. E questo è ciò che definiamo il “momento Titanic”: tutti s’illudono di navigare su una nave inaffondabile, finché non si scontrano con l’iceberg rappresentato dagli hacker.

Il lato positivo dei momenti critici invece è che emerge il meglio di molti professionisti. Spesso c’è chi si fa avanti, desideroso di contribuire attivamente alla soluzione del problema. È in queste situazioni che si vede veramente la passione e la dedizione di chi lavora nella cybersecurity.

![](https://www.securityinfo.it/wp-content/uploads/2024/08/Kevin-Mitnick-1024x576.jpg)

Kevin Mitnick (1963-2023), oltre che teorizzatore dell’ingegneria sociale, era amico di Nathan Howe, che ha voluto ricordarlo con belle parole nel corso dell’intervista.

**Kevin Mitnick, ne L’Arte dell’Inganno, scrisse che il più grande alleato dell’ingegneria sociale è la naturale propensione umana ad aiutare, che le rende facilmente manipolabili. Quella che hai appena descritto pare la situazione ottimale per gli attaccanti…**

**Nathan Howe:** Sono d’accordo, gli hacker sfruttano proprio l’innata predisposizione delle persone ad aiutare. Quanto a Kevin, purtroppo è venuto a mancare e lo conoscevo da anni (mi mostra una loro foto risalente al 2003, ndR). All’epoca c’era una tecnologia che molti non comprendevano appieno: le persone stavano iniziando a collegare i computer...