---
title: Guerre di Rete - Ulbricht, come si è arrivati alla liberazione del fondatore di Silk Road
url: https://guerredirete.substack.com/p/guerre-di-rete-ulbricht-come-si-e
source: Over Security - Cybersecurity news aggregator
date: 2025-01-26
fetch_date: 2025-10-06T20:10:56.141678
---

# Guerre di Rete - Ulbricht, come si è arrivati alla liberazione del fondatore di Silk Road

[![Guerre di Rete](https://substackcdn.com/image/fetch/$s_!JKxa!,w_80,h_80,c_fill,f_auto,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F9c3cbe9e-1c39-4535-99d8-940270e03588_1010x1010.png)](/)

# [Guerre di Rete](/)

IscrivitiAccedi

# Guerre di Rete - Ulbricht, come si è arrivati alla liberazione del fondatore di Silk Road

### Poi Trump e la sua nuova tech policy. I droni nella guerra in Ucraina. Supply chain security.

[![Avatar di Carola Frediani](https://substackcdn.com/image/fetch/$s_!tOoV!,w_36,h_36,c_fill,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F9403bb00-3959-45dc-afb5-ac7994d708b8_750x741.jpeg)](https://substack.com/%40guerredirete)

[Carola Frediani](https://substack.com/%40guerredirete)

gen 25, 2025

28

2

Condividi

[![](https://substackcdn.com/image/fetch/$s_!eKlI!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F72d5e43f-2b4d-4558-b897-27099ab5349b_1169x1882.jpeg)](https://substackcdn.com/image/fetch/%24s_%21eKlI%21%2Cf_auto%2Cq_auto%3Agood%2Cfl_progressive%3Asteep/https%3A//substack-post-media.s3.amazonaws.com/public/images/72d5e43f-2b4d-4558-b897-27099ab5349b_1169x1882.jpeg)

Ross Ulbricht all’uscita della prigione credits https://x.com/Free\_Ross/status/1881925029497377104/photo/1

**Guerre di Rete - una newsletter di notizie cyber
di Carola Frediani
N.199 - 25 gennaio 2025**

---

***ANNUNCI E** **NOVITA**’: dal 2025 abbiamo creato anche una sottosezione della newsletter, Articoli di Guerre di Rete, che lancia gli articoli pubblicati sul sito (in genere uno a settimana). **Per iscriversi alla sezione bisogna prima essere iscritti alla newsletter Guerre di Rete (col bottone qua sotto)**.*

Iscriviti

***L’iscrizione alla newsletter non iscrive automaticamente alla sezione Articoli,** perché non vogliamo caricare gli iscritti di email non volute. **Dunque se volete iscrivervi ANCHE alla sezione Articoli dovete andare sul vostro profilo Substack** (in alto a destra), cliccare su Settings o Impostazioni, andare sulle newsletter cui siete iscritti, cliccare su Guerre di Rete e attivare le notifiche anche per la sezione Articoli.*

***Cosa è e come funziona la newsletter Guerre di Rete**
Specie per i nuovi, ricordo che questa newsletter (che oggi conta **più di 14mila iscritti** - ma molti più lettori, essendo pubblicata anche online) è gratuita e del tutto indipendente, non ha mai accettato sponsor o pubblicità, e viene fatta nel mio tempo libero. Se vi piace potete contribuire inoltrandola a possibili interessati, o promuovendola sui social. Molti lettori sono diventati sostenitori facendo una [donazione.](https://www.paypal.com/donate/?hosted_button_id=V8WAZ44NT942C)*

[Dona alla newsletter](https://www.paypal.com/donate/?hosted_button_id=V8WAZ44NT942C)

***Il progetto Guerre di Rete**
In più, il progetto si è ingrandito con un sito indipendente e noprofit di informazione cyber, [GuerrediRete.it](https://www.guerredirete.it/). Qui spieghiamo il [progetto](https://www.guerredirete.it/il-progetto/). Qui [l’editoriale](https://www.guerredirete.it/perche-e-il-momento-di-fare-e-informare/) di lancio del sito
Qui una **[lista con link dei nostri progetti](https://linktr.ee/guerredirete)** per avere un colpo d’occhio di quello che facciamo.

→ **Nel 2024** **si è aggiunta [Digital Conflicts](https://conflicts.digital/), una newsletter bimensile in inglese (fatta da me e Andrea Signorelli),** che per ora sarà principalmente una trasposizione della newsletter italiana, con alcune aggiunte e modifiche pensate per un pubblico internazionale (e con particolare attenzione all’Europa).
[Qui leggete il primo numero.](https://conflicts.digital/p/the-baltic-gps-interference?r=ej8xd&utm_campaign=post&utm_medium=web&showWelcome=true&fbclid=IwAR0Zqh9tDnczLbK_qVI0iJBuscHAvaDxK15Kt6o43NjLKfHU65HKJYrmp3I)
[Qui per iscriversi.](https://conflicts.digital/).

[Qui invece potete scaricare gratis](https://www.guerredirete.it/generazione-ai-ecco-il-nostro-ebook/) **il primo ebook di Guerre di Rete** che si intitola **Generazione AI** ed è dedicato agli ultimi sviluppi dell’intelligenza artificiale (uscito a settembre 2023).*

*Qui potete scaricare gratis il secondo ebook pubblicato,**[Il fronte cyber.](https://www.guerredirete.it/il-fronte-cyber-ecco-il-nostro-ebook/)***

---

**In questo numero:**

* **Ulbricht, come si è arrivati alla liberazione del fondatore di Silk Road**
* **Trump e la sua nuova tech policy**
* **Droni e Ucraina**
* **Sicurezza della software supply chain**
* **Altro**

**SILK ROAD LEGACY
Ulbricht libero, come si è arrivati al perdono del fondatore di Silk Road**
Il 29 maggio 2015 una giudice di Manhattan condannava Ross Ulbricht all’ergastolo, con una serie di capi di imputazione legati al traffico internazionale di droga e al riciclaggio (e con l’ombra di aver provato a commissionare degli omicidi mai avvenuti, in un filone parallelo e controverso della sua vicenda, mai del tutto chiarito).

In ogni caso era un ergastolo senza possibilità di sospensione o condizionale. Insomma, fine pena mai, come venne titolato allora. A quel tempo il giovane texano, ex studente di fisica, ex boyscout dalla faccia pulita, divenuto un improbabile “American kingpin” (come il [titolo di un libro](https://www.amazon.com/American-Kingpin-Criminal-Mastermind-Behind/dp/1591848148) a lui poi dedicato), aveva 31 anni.

Era stato arrestato dopo una lunga e complessa indagine, che lo aveva colto in flagranza, ovvero col computer acceso, in una biblioteca di San Francisco. Online era noto come Dread Pirate Roberts, il fondatore di Silk Road, che allora era il più grande e popolare mercato online per la compravendita di sostanze illecite. 14mila inserzioni nel settembre 2013, feedback degli utenti, forum di discussione, meccanismi di risoluzione delle dispute e garanzia sulle transazioni (tutte fra utenti anonimi), e una sorta di servizio clienti. Il tutto ammantato da una spiccata e sbandierata ideologia libertariana, nutrita di letture e filosofie anarco-capitaliste, come l’agorismo: l’idea di realizzare mercati neri basati su liberi scambi volontari, senza interferenze statali.

Unendo crittografia, rete Tor e Bitcoin, ma anche l’idea della partecipazione degli utenti, dei forum, dei meccanismi reputazionali alla eBay, Silk Road fu un conglomerato di novità: criminali, tecnologiche, ideologiche, sociologiche. Mandò in fibrillazione sia le forze dell’ordine sia la nascente comunità delle criptovalute, ma era ovviamente una fibrillazione di segno opposto.

Martedì Trump ha concesso il [perdono presidenziale](https://www.corriere.it/esteri/elezioni-usa/24_dicembre_02/perdono-presidenziale-americano-come-funziona-differenze-grazia-italiana-8f3c2127-97cd-4fad-92b8-7624e57ddxlk.shtml) a Ulbricht, che ora, dopo oltre dieci anni di carcere, è un uomo libero. Per chi non lo sapesse mi occupai in presa diretta di tutta la vicenda in quegli anni, con un libro intitolato *Deep Web. La Rete oltre Google* (del 2014, quindi ormai datato e anche di difficile reperibilità) e innumerevoli articoli.

La liberazione di Ulbricht, altamente improbabile fino a qualche anno fa, nasce da un lavoro sotterraneo portato avanti da un po’ di tempo, se non da anni.
Certo, negli ultimi mesi non erano mancati gli indizi. Uno dei più importanti era stato l’intervento di Trump, lo scorso maggio, alla Convention del Partito Libertario. Partito che l’allora candidato stava corteggiando in campagna elettorale. Qui, in mezzo a [un’accoglienza](https://it.euronews.com/2024/05/26/stati-uniti-donald-trump-contestato-alla-convention-del-partito-libertario) non propriamente positiva, Trump era riuscito a strappare un consenso convinto su una sua affermazione specifica: che si sarebbe impegnato a liberare Ross Ulbricht il primo giorno della sua presidenza (qui [il video](h...