---
title: NoName057 (16), tutti i bersagli italiani degli attacchi DDoS rivendicati dal gruppo filo-russo
url: https://www.ictsecuritymagazine.com/notizie/noname05716-attacchi/
source: ICT Security Magazine
date: 2025-02-20
fetch_date: 2025-10-06T20:36:49.890884
---

# NoName057 (16), tutti i bersagli italiani degli attacchi DDoS rivendicati dal gruppo filo-russo

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![NoName057 (16), tutti i bersagli italiani degli attacchi DDoS rivendicati dal gruppo filo-russo](https://www.ictsecuritymagazine.com/wp-content/uploads/NoName057.jpg)

# NoName057 (16), tutti i bersagli italiani degli attacchi DDoS rivendicati dal gruppo filo-russo

A cura di:[Redazione](#molongui-disabled-link)  Ore 19 Febbraio 2025

Dopo le [contestate dichiarazioni della Russia sul Presidente italiano Mattarella](https://www.adnkronos.com/politica/russia-contro-mattarella-cosa-succede_10BgPT1YbzE5LzPwsxlqUG), le reazioni non si sono fatte attendere neanche sul fronte digitale: negli ultimi giorni molte agenzie ed enti pubblici nazionali sono stati colpiti da attacchi informatici, rivendicati dal *cyber group* filo-russo NoName057 (16).

## **Attacchi informatici filo-russi all’Italia: origini e conseguenze**

Il *casus belli* risalirebbe allo scorso 5 febbraio, quando il Presidente della Repubblica, in un discorso pubblico presso l’Università di Marsiglia, [aveva paragonato l’offensiva di Mosca in Ucraina alle *“guerre di conquista”* condotte dal Terzo Reich nell’Europa del secolo scorso](https://www.adnkronos.com/internazionale/esteri/russia-attacco-a-mattarella-oggi-news_1SFlPMwwxW0s85ML9SfTN3?refresh_ce).

Per tutta risposta, alcuni giorni dopo, la portavoce del ministero degli Esteri russo Maria Zakharova ha dichiarato che un simile paragone *“non potrà rimanere senza conseguenze”*.

A tali affermazioni, definite *“inopportune e fuori luogo”* dai rappresentanti del governo italiano, ha fatto seguito una serie di attacchi DDoS che il 17 febbraio ha iniziato a prendere di mira numerosi obiettivi di alto profilo istituzionale in Italia.

Finora, tra le realtà colpite spiccano:

* i **Ministeri** dello Sviluppo Economico e delle Infrastrutture e dei Trasporti;
* i **corpi armati** dei Carabinieri, della Guardia di Finanza e dell’Aeronautica Militare;
* gli **aeroporti** di Malpensa e Linate, i **porti** di Trieste e Taranto e l’agenzia Italia Energia Aerospaziale;
* alcune società che erogano **servizi idrici** o di **trasporto pubblico locale**, nonché l’Automobile club italiano (ACI);
* gli **istituti finanziari** Intesa Sanpaolo, Nexi e Mediobanca;
* diverse i**ndustrie del comparto** **bellico**.

Motivate dagli attaccanti con la presunta “russofobia” del Capo di Stato italiano, le operazioni di NoName057 si sono limitate – come di consueto – a bloccare per qualche tempo l’accesso ai siti delle realtà colpite, senza conseguenze sulla sicurezza dei dati o delle infrastrutture.

## **NoName057 (16), dall’hacktivismo alla guerra ibrida**

Il gruppo NoName057 (16) si è fatto conoscere nel 2022, poco dopo l’inizio dell’offensiva russa in Ucraina.

Da allora si è attribuito numerosi DDoS lanciati contro siti governativi e istituzionali ucraini, statunitensi ed europei: l’Italia è stata presa di mira a partire dal 2023, con una serie di attacchi rivolti a Ministeri e altri obiettivi minori, inclusa l’Agenzia dei Trasporti romana ATAC.

Nel Manifesto pubblicato al tempo sul canale Telegram, si ricordavano “ai nemici” le parole dell’eroe nazionale russo Alexander Nevsky: *“Whoever comes to us with a sword will perish by the sword!”*

Al netto dei riferimenti bellici, nell’attuale fase sembra che i *threat actor* come NoName057 attribuiscano grande importanza alla comunicazione e operino in modo più coordinato che in passato, sebbene solitamente i membri si collochino in diversi Paesi (pochi mesi fa [alcuni esponenti del gruppo sarebbero stati arrestati in Spagna](https://therecord.media/spain-arrest-noname-russia-hackers)).

Le attività di NoName057 (16), analogamente a quelle del gruppo Killnet, rientrano pertanto a pieno titolo nella [terza era dell’hacktivismo](https://www.ictsecuritymagazine.com/notizie/evoluzione-hacktivismo/), dove si osserva la trasformazione di un movimento originariamente decentralizzato – e tendenzialmente antigovernativo – in fenomeno organizzato e strategico.

Usando il “defacciamento” dei siti istituzionali di uno Stato a fini prevalentemente dimostrativi, l’organizzazione si colloca in un panorama di minacce sempre più ibride e diffuse: in questo scenario, è evidente come non basti implementare misure di sicurezza informatica per proteggere le infrastrutture digitali nazionali dal rischio di attacchi costanti e imprevedibili.

Le attività del gruppo NoName057 (16) e di [altri simili attaccanti](https://www.ictsecuritymagazine.com/notizie/attacco-ddos-al-parlamento-europeo-la-rivendicazione-di-killnet/) mostrano infatti una dimensione decisamente più politica che tecnologica, chiamando in causa – al fianco della cybersecurity – tutte le armi della diplomazia.

Condividi sui Social Network:

Tag articolo:  [#cyber actors](https://www.ictsecuritymagazine.com/tag/cyber-actors/ "cyber actors")[#cyber threats](https://www.ictsecuritymagazine.com/tag/cyber-threats/ "cyber threats")[#cyberattacks](https://www.ictsecuritymagazine.com/tag/cyberattacks/ "cyberattacks")[#cybercrime](https://www.ictsecuritymagazine.com/tag/cybercrime/ "cybercrime")[#DDoS attack](https://www.ictsecuritymagazine.com/tag/ddos-attack/ "DDoS attack")[#hacktivism](https://www.ictsecuritymagazine.com/tag/hacktivism/ "hacktivism")[#NoName057](https://www.ictsecuritymagazine.com/tag/noname057/ "No...