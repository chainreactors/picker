---
title: CERT-AGID 01-07 febbraio: nuova ondata di attacchi Vidar e Poste Italiane sotto attacco
url: https://www.securityinfo.it/2025/02/10/cert-agid-01-07-febbraio-nuova-ondata-di-attacchi-vidar-e-poste-italiane-sotto-attacco/?utm_source=rss&utm_medium=rss&utm_campaign=cert-agid-01-07-febbraio-nuova-ondata-di-attacchi-vidar-e-poste-italiane-sotto-attacco
source: Securityinfo.it
date: 2025-02-11
fetch_date: 2025-10-06T20:47:50.448715
---

# CERT-AGID 01-07 febbraio: nuova ondata di attacchi Vidar e Poste Italiane sotto attacco

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 01-07 febbraio: nuova ondata di attacchi Vidar e Poste Italiane sotto attacco

Feb 10, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/02/10/cert-agid-01-07-febbraio-nuova-ondata-di-attacchi-vidar-e-poste-italiane-sotto-attacco/#respond)

---

Questa settimana il CERT-AGID ha identificato e analizzato **55 campagne malevole** e fornito **1053 indicatori di compromissione.**

Questa settimana, il CERT-AGID ha identificato e analizzato **55 campagne malevole** nel panorama italiano di sua competenza, di cui **28 mirate specificamente al Paese** e 27 di carattere generico ma con impatti anche in Italia. Agli enti accreditati sono stati forniti **1053 indicatori di compromissione** (IoC) rilevati.

### I temi della settimana

Questa settimana sono stati individuati **20 temi utilizzati** per condurre campagne malevole sul territorio italiano.

Tra i più rilevanti, il settore bancario (**Banking**) è stato al centro di numerose campagne di phishing via PEC, rivolte in particolare ai clienti di Intesa Sanpaolo, e di attacchi di smishing contro Poste Italiane. Lo stesso tema è stato sfruttato anche per diffondere i malware per smartphone Copybara, SpyNote e Irata.

![](https://www.securityinfo.it/wp-content/uploads/2025/02/CERT-AGID-cover-1.jpg)

Questa settimana il CERT-AGID ha identificato e analizzato 55 campagne malevole e fornito 1053 indicatori di compromissione.

Il settore dell’**Assistenza** è stato invece utilizzato per campagne di phishing via PEC ai danni dei clienti Aruba e per un’operazione di smishing volta a diffondere il malware TangleBot tramite un APK malevolo.

Un altro tema ricorrente è stato quello degli **Ordini**, sfruttato sia in attacchi mirati all’Italia sia in campagne di portata più ampia per diffondere malware come Modiloader, AgentTesla, PureLogs Stealer, Xworm, Formbook e Snake Keylogger.

Questo stesso argomento è stato anche il pretesto per una campagna di phishing ai danni della società internazionale Geo-Chem Middle East.

Tra gli eventi di particolare interesse, si segnala che nella notte del 2 febbraio 2025 è stata rilevata una **nuova ondata di attacchi Vidar**.

Questa è stata caratterizzata dall’impiego di **tecniche di offuscamento avanzate per eludere le difese**, dall’uso di un Domain Generation Algorithm (DGA) per generare dinamicamente indirizzi malevoli e dall’attivazione ritardata delle URL, una strategia che permette agli attaccanti di sfuggire ai sistemi di rilevamento.

Il CERT-AGID ha inoltre individuato **due nuove campagne malevole rivolte agli utenti di Poste Italiane**, una legata al tema “Banking” e l’altra al tema “Delivery”, entrambe finalizzate al furto di dati personali e finanziari delle vittime.

![](https://www.securityinfo.it/wp-content/uploads/2025/02/CERT-AGID-temi-2.png)

Fonte: CERT-AGID

### Malware della settimana

Nel corso della settimana sono state individuate 16 famiglie di malware che hanno colpito l’Italia.

Tra le campagne più rilevanti, **FormBook** è stato diffuso attraverso una campagna italiana e cinque campagne generiche a tema “Prezzi”, “Ordine” e “Preventivo”, utilizzando email con allegati DOCX, ZIP, RAR, 7Z e LZH.

**XWorm** è stato rilevato in tre campagne generiche a tema “Documenti”, “Ordine” e “Booking”, veicolate tramite email con allegati PDF e RAR, sfruttando finti CAPTCHA per distribuire il payload.

**Copybara** è stato utilizzato in due campagne italiane e una generica legate al settore “Banking”, con la diffusione di APK malevoli tramite SMS. **Modiloader** è stato protagonista di una campagna italiana a tema “Fattura” e di una generica a tema “Ordine”, entrambe veicolate con email contenenti allegati GZ.

**Remcos** è stato individuato in una campagna italiana a tema “Documenti” e in una generica a tema “Fattura”, entrambe diffuse tramite email con allegati XLS. **AgentTesla** è stato distribuito attraverso due campagne generiche a tema “Ordine” e “Pagamenti”, sfruttando email con allegati RAR e IMG.

![](https://www.securityinfo.it/wp-content/uploads/2025/02/CERT-AGID-malware-1.png)

Fonte: CERT-AGID

**AsyncRAT** è stato rilevato in una campagna italiana a tema “Legale”, veicolata tramite email con link a file ZIP, e in una campagna generica a tema “Prezzi” con allegato PDF. **Octo** è stato protagonista di una campagna generica a tema “Deepseek”, diffusa tramite link a file APK.

**Irata** è stato individuato in una campagna italiana a tema “Banking”, con veicolazione dell’APK malevolo tramite SMS. **Vidar** è stato sfruttato in una campagna italiana a tema “Pagamenti”, veicolata attraverso email provenienti da caselle PEC compromesse con link a script JS malevolo.

**SnakeKeylogger** è stato diffuso con una campagna italiana a tema “Ordine”, tramite email con allegato ZIP. **SpyNote** ha colpito attraverso una campagna italiana a tema “Banking”, diffondendo l’APK malevolo via SMS.

**Guloder** è stato scoperto in una campagna generica a tema “Pagamenti”, distribuita con email contenenti allegato ZIP. **Joker** è stato rilevato in una campagna generica a tema “Cryptovalute”, veicolato tramite link a file APK.

**TangleBot** ha colpito con una campagna italiana a tema “Assistenza”, diffusa tramite SMS con link a file APK malevolo. Infine, **PureLogs Stealer** è stato i...