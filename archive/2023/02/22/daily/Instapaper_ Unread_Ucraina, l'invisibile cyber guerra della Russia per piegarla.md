---
title: Ucraina, l'invisibile cyber guerra della Russia per piegarla
url: https://www.wired.it/article/ucraina-russia-guerra-attacchi-informatici-malware-ddos-energia/
source: Instapaper: Unread
date: 2023-02-22
fetch_date: 2025-10-04T07:48:07.839116
---

# Ucraina, l'invisibile cyber guerra della Russia per piegarla

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

L'invisibile cyber guerra della Russia per piegare l'Ucraina

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

Close Banner

Close

[![Wired Next Fest](/verso/static/wired/assets/wnf-156x40.png)](https://eventi.wired.it/nextfest25-trentino)

00

Giorni

:

00

Ore

:

00

Minuti

:

00

Secondi

[Iscriviti, ingresso gratuito](https://eventi.wired.it/nextfest25-trentino/ticket)[3-5 ottobre, Rovereto](https://eventi.wired.it/nextfest25-trentino)

[Luca Zorloni](/author/lzorloni/)

La guerra in Ucraina

21.02.2023

# L'invisibile cyber guerra della Russia per piegare l'Ucraina

Circa 4.500 attacchi informatici nel 2022, più del triplo rispetto all'anno prima. Bombardamenti coordinati con infezioni malware e ddos per aumentare i danni dell'offensiva. Le infrastrutture energetiche nel mirino. I dati di un anno di conflitto informatico scatenato da Mosca contro Kyiv

![Il monumento dell'indipendenza dell'Ucraina in piazza Maidan a Kyiv](https://media-assets.wired.it/photos/63e68a78e29e8abfccb23ca5/16:9/w_2560%2Cc_limit/Progetto%2520senza%2520titolo%2520(33).png)

Il monumento dell'indipendenza dell'Ucraina in piazza Maidan a KyivGetty Images/Canva

Primo marzo 2022. Una settimana prima **l’Ucraina si è svegliata con i carri armati della Russia in casa.** L’invasione decisa dal presidente russo Vladimir Putin sembra inarrestabile. Quella mattina la **torre della tv a Kyiv viene bombardata**. [Le trasmissioni si interrompono](https://www.wired.it/article/ucraina-guerra-russia-telecomunicazioni/). Le comunicazioni sono ko. L’attacco miete cinque vittime e punta a far esplodere il panico nella popolazione: senza notizie, un Paese che fino a qualche giorno prima conduceva una vita serena e ora si ritrova un esercito invasore nelle città è totalmente disorientato. [A Mosca lo sanno](https://www.wired.it/article/russia-internet-staccare-ucraina-rischi-cybersecurity/). Tanto che in quelle stesse ore il **malware Desertblade colpisce le emittenti televisive ucraine**, rubando dati e bloccando le comunicazioni.

Il 28 giugno l’esercito russo attacca la **centrale termoelettrica di Kryvyi Rih**, nell’Ucraina centrale. Con il senno di poi, le autorità di Kyiv lo riconoscono come uno dei primi test di quella **sistematica tattica di distruzione delle reti energetiche** che diventa la regola in autunno, per lasciare gli ucraini al freddo e al buio e sperare che capitolino. Pochi giorni dopo, il primo luglio, un **attacco cyber mette ko i sistemi informatici di Dtek**, la più importante società energetica privata del paese.

L’8 ottobre fanno il giro del mondo le foto dell’**incendio del ponte di Kerch**, costruito dal 2014 per collegare Crimea e Russia, dopo che Mosca ha annesso la regione. Il giorno stesso i servizi locali delle ferrovie ucraine vengono presi di mira da attacchi informatici, che proseguono nei giorni successivi mentre Putin scarica sull’Ucraina una pioggia di missili.

Coincidenze? Tutt’altro. [A un anno di distanza dall’invasione russa](https://www.wired.it/article/russia-ucraina-cyber-guerra/), il Consiglio per la sicurezza economica e il Servizio statale di protezione speciale delle comunicazioni e delle informazioni dell’Ucraina hanno **passato al setaccio gli attacchi informatici scatenati dal Cremlino o da gruppi ritenuti vicini** e li hanno messi in relazione a quelli mossi via terra o via aerea. In questo modo, hanno potuto identificare una **nuova disciplina militare di Mosca**. Che unisce le diverse operazioni.

“*Spesso* - si legge nel rapporto visionato da *Wired* - *gli attacchi cyber sono coordinati con gli altri tipi di attacchi*”.

Un modo per **aumentare la potenza distruttiva dell’offensiva**, scatenare il panico nella popolazione, superare i confini geografici e politici del conflitto.

La guerra cibernetica:

1. [I numeri del cyber conflitto](#uno)
2. [Le tre fasi della guerra](#due)
3. [Rubare e mentire](#tre)
4. [I cyber eserciti in campo](#quattro)
5. [I soldi che mancano](#cinque)
6. [Le minacce future](#sei)

[Se non vedi il grafico, clicca qui](https://infogram.com/ucraina-1-1hd12yxqj077w6k?live "Se non vedi il grafico, clicca qui")

## I numeri del cyber conflitto

Se le immagini dei palazzi residenziali sventrati dai missili e i cadaveri per le strade ci restituiscono l’orrore dell’invasione russa e dei crimini compiuti ai danni dei civili, altrettanto distruttivi sono stati gli attacchi cyber. Passati in sordina, dopo le prime, convulse settimane di guerra, ma non per questo sospesi. Anzi. **Nel 2022 in Ucraina sono stati registrati 4.500 cyber attacchi**. Il triplo rispetto al 2021 (1.400), più di cinque volte quelli del 2020, secondo i dati forniti a *Wired* dal Centro nazionale ucraino di coordinamento della sicurezza informatica.

In una conferenza stampa a gennaio, peraltro oggetto, secondo gli ucraini, di un tentato attacco informatico da parte della Russia, Yurii Shchyhol, a capo del Servizio statale di protezione speciale delle comunicazioni e delle informazioni, ha detto che “*lo scopo principale degli attacchi cyber è lo spionaggio, la distruzione delle infrastrutture critiche, la guerra informativa e psicologica così come il reperimento di dati su cittadini, sistemi e logistica all’interno del Paese, **incluso il movimento delle truppe*****”**.

La squadra governativa di risposta alle emergenze informatica, Cert-Ua, nel solo 2022 ha registrato e analizzato 2.194 incidenti informatici, 1.500 dei quali successivi al 24 febbraio. “*Un quarto di questi è stato diretto contro agenzie governative e autorità locali*”, ha detto Shchyhol. A *Wired* Natalia Tkachuk, a capo del dipartimento per la sicurezza delle informazioni e la cybersecurity del Consiglio nazionale per la sicurezza e la difesa di Kyiv, spiega che “***ogni giorno l’Ucraina ha bloccato dai 5 ai 40 attacchi ddos*** (distributed denial of service, ndr) *di alto livello. Solo a dicembre sono stati fermati 395 attacchi di questo tipo*”. Quasi 12 al giorno, uno ogni due ore.

![Soldati ucraini a Lugansk, in Donbass](https://media-assets.wired.it/photos/621b3080c0f61996a7ac5bff/master/w_775%2Cc_limit/GettyImages-1238780914.jpg)

[Come l'Ucraina sta mettendo in piedi un esercito di hacker](/article/ucraina-guerra-russia-esercito-hacker-attacchi-informatici-anonymous/)

In risposta all'invasione della Russia e agli attacchi cibernetici, Kyiv risponde reclutando esperti informatici, raccogliendo donazioni in criptovalute e con una battaglia contro la disinformazione di Mosca

## Le tre fasi della guerra

Secondo Paul Tumelty, manager per l’area governativa in Europa di Mandiant, società di cybersecurity partecipata da Google che coopera con il governo di Kyiv, la **guerra informatica della Russia contro l’Ucraina si può suddividere in tre fasi.**

“*La prima si colloca prima dell’inizio della guerra vera e propria* - dice a *Wired* - *ed è servita per ottenere un posizionamento strategico nelle reti governative, almeno dalla metà del 2021 se non da prima*”.

Tkachuk ricorda che nella notte tra il 13 e 14 gennaio 2022 “*i siti del governo sono stati violati e sono stati pubblicati messaggi di provocazione. Per fortuna, nessun dato personale è stato rubato*”. Kyiv ha subito risposto alla provocazione, con un’operazione battezzata *Bleeding bear* (Orso sanguinante). “*Era stata pensata come **un’esercitazione contro aggressori russi prima di un’invasion...