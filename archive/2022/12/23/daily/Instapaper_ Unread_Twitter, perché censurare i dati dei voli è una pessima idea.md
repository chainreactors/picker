---
title: Twitter, perché censurare i dati dei voli è una pessima idea
url: https://www.wired.it/article/twitter-elon-musk-censura-dati-voli/
source: Instapaper: Unread
date: 2022-12-23
fetch_date: 2025-10-04T02:23:05.887152
---

# Twitter, perché censurare i dati dei voli è una pessima idea

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Perché censurare i dati dei voli su Twitter è una pessima idea

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

Close Banner

Close

[![Wired Next Fest](/verso/static/wired/assets/wnf-156x40.png)](https://eventi.wired.it/nextfest25-trentino)

00

Giorni

:

00

Ore

:

00

Minuti

:

00

Secondi

[Iscriviti, ingresso gratuito](https://eventi.wired.it/nextfest25-trentino/ticket)[3-5 ottobre, Rovereto](https://eventi.wired.it/nextfest25-trentino)

[Justin Ling](/contributor/justin-ling/)

Social network

22.12.2022

# Perché censurare i dati dei voli su Twitter è una pessima idea

Elon Musk sostiene che i dati in tempo reale degli aerei rappresentino una pericolosa violazione della privacy, ma in realtà sono una risorsa preziosa per investigatori e cittadini

![La coda di un aereo](https://media-assets.wired.it/photos/63a2d3f6a90855abda0c0ffe/16:9/w_2560%2Cc_limit/Sec-planetail-musk-tracking-97843196.jpg)

La coda di un aereoNisian Hughes/Getty Images

Venerdì mattina, al mio risveglio, ho trovato il messaggio che mi aspettavo: “*@Justin\_Ling, il tuo account è stato bloccato per la violazione delle regole di* [*Twitter*](https://www.wired.it/topic/twitter/)”. Sotto la comunicazione era riportato il tweet incriminato: un link a uno dei pochi siti web che forniscono in tempo reale i **dati di volo dei jet privati** che l'amministratore delegato della società, [Elon Musk](https://www.wired.it/topic/elon-musk/), non era ancora riuscito a censurare.

Musk ha accusato i sistemi che tracciano i voli di condivere "*fondamentalmente le coordinate per un assassinio*", lanciandosi in una **crociata contro queste applicazioni** e contro chiunque le condivida su Twitter. Account come il mio sono stati bloccati, mentre altri sono stati completamente banditi: dal bot @ElonJet, che condivideva la posizione dell'aereo privato di Musk, ai giornalisti che hanno ripreso la sua attività. **Le regole di Twitter sono state prontamente riscritte** in modo da vietare la pubblicazione della "posizione fisica" di qualunque persona.

Il caos ha spinto l'Unione europea (Ue) ad [avvertire](https://www.forbes.com/sites/carlieporterfield/2022/12/16/european-union-official-warns-elon-musk-of-sanctions-over-twitter-banning-journalists/?sh=7248aa9a3578) Musk del fatto che la [**censura dei giornalisti**](https://www.wired.it/article/twitter-elon-musk-sospende-giornalisti-jet-mastodon/) avrebbe probabilmente comportato sanzioni da parte delle autorità di regolamentazione dell'Ue. Il deputato statunitense Adam Schiff ha [chiesto](https://www.foxbusiness.com/politics/twitter-ceo-elon-musk-blasts-adam-schiff-deleted-tweet-your-brain-too-small) all'imprenditore di ripristinare gli account sospesi e di spiegare al Congresso le azioni contro la stampa. Lunedì 19 dicembre, a seguito di un sondaggio in cui chiedeva agli utenti quando avrebbe dovuto revocare la sospensione degli account, Musk ha riattivato alcuni profili, anche se non tutti.

## Crociata riuscita

L'aspetto che non è riuscito a emergere nel trambusto degli ultimi giorni è quanto i tentativi di Musk di eliminare i dati in tempo reale dei voli da internet abbiano in realtà avuto **successo**. Le sue azioni hanno colpito una **fonte di informazioni estremamente preziosa**, che ha aiutato ricercatori, giornalisti ed esperti in ogni campo in una serie di attività, come **rintracciare oligarchi russi, indagare sulle sorti di aerei scomparsi, o ancora individuare sicari internazionali**. Musk non è l'unica persona determinata a tenere questo tipo di informazioni fuori dalla portata dei cittadini.

Sulle due più importanti piattaforme per il tracciamento dei voli, **FlightAware** e **FlightRadar24**, spicca l'assenza delle informazioni in tempo reale e i dati storici relativi al principale jet privato di Musk, un Gulfstream G650Er del 2015 con [numero di coda N628Ts](https://www.bugeyedandshameless.com/p/elon-musks-private-jet-tail-number).

FlightAware riferisce che i suoi dati in tempo reale sul jet di Musk **non sono disponibili** "*a causa delle norme governative europee in materia di dati*", mentre i dati storici sui movimenti dell'aereo sono stati **rimossi** "*su richiesta del proprietario/operatore*"; cercando il jet di Musk su FlightRadar24, invece, compare il messaggio: "*Non siamo riusciti a trovare i dati*".

Anche piattaforme di tracciamento più piccole, come [**AirportInfo**](https://airportinfo.live/flight/n628ts) – l'account che ha portato al blocco del mio profilo Twitter – hanno eliminato tutte le informazioni sul volo di Musk. "*Il **continuo clamore** sulla posizione dell'aereo di Elon Musk ci ha indotto a non mostrarlo più* – spiega Christian Rommes, amministratore di AirportInfo –. *Dal momento che Musk minaccia azioni legali, non vogliamo correre rischi*". Rommes specifica che il suo ufficio non è stato contattato dal team legale di Musk, ma che ha deciso di adottare la misura per precauzione: “***Non si scherza con l'ex uomo più ricco del mondo***”.

## Un prezioso strumento di indagine

Gli operatori di aeromobili sono tenuti a **comunicare informazioni dettagliate** sulle rotte di volo a varie autorità di regolamentazione nazionali, tra cui la Federal aviation administration (Faa) negli Stati Uniti. Questi dati sono generalmente di dominio pubblico e vengono pubblicati su vari siti web popolari tra gli appassionati di compagnie aeree.

Alcune società, come FlightAware, integrano i dati governativi con le proprie fonti di informazioni sui voli in tempo reale. Altri siti, come [planespotters.net](http://planespotters.net) e [airliners.net](https://www.airliners.net/), consentono agli utenti di inviare le **foto scattate agli aerei in volo in giro per il mondo**.

Negli ultimi anni questi servizi si sono rivelati **molto utili per giornalisti e ricercatori indipendenti**. Quando il [**volo MH370**](https://www.wired.it/topic/volo-mh370/) della Malaysian airlines è scomparso nel 2014, questi servizi hanno messo a disposizione del pubblico gli stessi dati che venivano analizzati dagli investigatori. Negli anni successivi questi siti si sarebbero rivelati [strumenti fondamentali](https://www.theguardian.com/world/2014/mar/10/malaysia-airlines-plane-mystery-disappear-off-radar) per i ricercatori indipendenti.

Giornalisti e cittadini si sono nuovamente rivolti a questi servizi dopo l'abbattimento del [**volo Malaysia airlines 17**](https://www.flightradar24.com/blog/searching-for-mh370-two-years-later/) **e dell'**[**Ukrainian international airlines 752**](https://www.flightradar24.com/blog/ukrainian-flight-ps752-crashes-shortly-after-take-off-from-tehran/), rispettivamente nel 2014 e nel 2020. Mentre le prime notizie parlavano di un disastro, i siti hanno mostrato in maniera inequivocabile che la traiettoria dei voli era stata interrotta a mezz'aria.

L'importanza del monitoraggio in tempo reale dei voli, tuttavia, va ben al di là dei disastri. Per citare casi più leggeri, gli **appassionati calcio** più accaniti hanno usato FlightRadar24 per rintracciare i movimenti dei [potenziali acquisti](https://bleacherreport.com/articles/2790039-liverpool-fans-turned-transfer-sleuths-how-to-track-a-new-signings-airplane) della loro squadra prima dell'ingaggio. Nel 2015, decine di migliaia di tifosi sono riusciti a identificare il jet privato dell'allenatore Jürgen Klopp in volo verso [Liverpool](https://twitter...