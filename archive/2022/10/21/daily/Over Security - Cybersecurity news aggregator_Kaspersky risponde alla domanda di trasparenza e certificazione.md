---
title: Kaspersky risponde alla domanda di trasparenza e certificazione
url: https://www.securityinfo.it/2022/10/20/kaspersky-risponde-alla-domanda-di-trasparenza-e-certificazione/?utm_source=rss&utm_medium=rss&utm_campaign=kaspersky-risponde-alla-domanda-di-trasparenza-e-certificazione
source: Over Security - Cybersecurity news aggregator
date: 2022-10-21
fetch_date: 2025-10-03T20:32:08.711683
---

# Kaspersky risponde alla domanda di trasparenza e certificazione

Aggiornamenti recenti Ottobre 1st, 2025 2:22 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Il 60% dei firewall non supera i controlli di conformità: la ricerca di FireMon](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)
* [CERT-AGID 20–26 settembre: phishing, malware e PEC compromesse](https://www.securityinfo.it/2025/09/29/cert-agid-20-26-settembre-phishing-malware-e-pec-compromesse/)
* [Nuova variante del malware XCSSET prende di mira gli sviluppatori Xcode su macOS](https://www.securityinfo.it/2025/09/26/nuova-variante-del-malware-xcsset-prende-di-mira-gli-sviluppatori-xcode-su-macos/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Kaspersky risponde alla domanda di trasparenza e certificazione

Ott 20, 2022  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [Approfondimenti](https://www.securityinfo.it/category/approfondimenti/), [Interviste](https://www.securityinfo.it/category/insterviste/)
 [0](https://www.securityinfo.it/2022/10/20/kaspersky-risponde-alla-domanda-di-trasparenza-e-certificazione/#respond)

---

Kaspersky ha inaugurato nell’ormai lontano 2017 una [**politica di trasparenza**](https://www.kaspersky.it/about/transparency) molto aperta, anche per contrastare le illazioni e i timori legati al rapporto dell’azienda con il potere politico della Federazione Russa.

L’ultimo tassello di questa strategia tocca direttamente il territorio italiano, con l’apertura di un **nuovo** [**Transparency Center**](https://www.kaspersky.com/transparency-center-offices) nella sede romana dell’azienda, dove clienti e partner potranno avere una visione più chiara e ampia sulle procedure interne di Kaspersky, sulla risposta alle minacce e sull’affidabilità dei suoi prodotti.

La presentazione di una nuova struttura è stata l’occasione per porre qualche domanda a **Cesare D’Angelo** e **Fabio Sammartino**, rispettivamente General Manager e Head of Pre-Sales di Kaspersky Italia.

![](https://www.securityinfo.it/wp-content/uploads/2022/10/Kaspersky_Cesare-DAngelo_General-Manager-Italia_nel-Transparency-Center-di-Roma-min-scaled.jpg)

Cesare D’Angelo, General Manager di Kaspersky Italia

***Security Info**: Quali esigenze hanno spinto alla creazione di un nuovo Transparency Center sul territorio italiano, che si aggiunge a una struttura almeno analoga e relativamente facile da raggiungere, come quella di Zurigo?*

**Kaspersky:** L’apertura di Roma si inserisce in una strategia aziendale mondiale in atto ormai da diversi anni, che porterà sempre più nazioni ad avere un Transparency Center locale. L’apertura a Roma permette anche ai clienti e partner che non hanno il tempo di organizzare una visita prolungata di discutere con **Kaspersky le politiche e le certificazioni** ottenute, e in futuro anche di aver accesso a informazioni più dettagliate e più tecniche.

Oggi non tutti i Transparency Center offrono gli stessi percorsi informativi; quello di Roma almeno inizialmente permetterà di condividere una parte delle informazioni, come appunto la strategia dell’azienda e le certificazioni ottenute legate alla trasparenza, mentre a Zurigo si possono ottenere informazioni di **un livello tecnico molto più approfondito**, che richiedono anche una competenza maggiore da parte dei clienti e dei partner.

***Security Info**: Ci sono differenze nella tipologia di attori esterni che possono accedere ai servizi e alle informazioni di Roma e Zurigo?*

**Kaspersky:** Le realtà italiane possono accedere tanto a Roma quanto a Zurigo, a maggior ragione perché oggi le informazioni disponibili nei due Transparency Center sono diverse. Zurigo rappresenta il centro dell’iniziativa e offre anche l’accesso al data center, cosa che a Roma non è possibile.

La Gti offre tre percorsi di accesso separati: **Blue Piste, Red Piste e Black Piste**. A Roma attualmente è attiva la Blue Piste, che offre una visione globale e integrata sulla strategia di Kaspersky per la cybersecurity, le pratiche seguite dall’azienda e le certificazioni ottenute.

Gli altri due percorsi sono molto più tecnici e richiedono procedure di sicurezza più elevate, perché offrono accesso a informazioni come il **codice sorgente** e gli audit di terze parti sui processi e sul codice. A Zurigo ci sono condizioni generali di sicurezza e prossimità che sono più adatte alla condivisione di questo genere di informazioni.

Più nel dettaglio, a Zurigo si può accedere al codice sorgente dei prodotti flagship dell’azienda per i settori B2B e B2C, ossia Kaspersky Endpoint Security (con la console di management Security Center) e Kaspersky Internet Security.

Si possono fare molte cose, tra cui vedere l’elenco dei componenti di terze parti inclusi nei prodotti, rivedere il codice sorgente e poi **compilarlo per compararlo** con quello distribuito al pubblico. Questo vale sia per i prodotti sia per le firme virali.

## La trasparenza e l’Italia

***Security Info:** qual è stata, finora, la risposta dei clienti e partner italiani all’offerta di informazioni della Gti di Kaspersky?*

**Kaspersky:** L’azienda ha iniziato a insistere molto sulla trasparenza nell’ultimo anno, per ovvi motivi, ma il progetto è partito molto tempo fa; in generale la **richiesta di informazioni è stata molto alta**, anche se non necessariamente si conclude con una visita al Transparency Center.

Quello che fa la differenza per la possibilità di organizzare una visita, specialmente seguendo i percorsi più tecnici, è l’occasione di andare a **studiare e verificare il codice** dei prodotti; sono competenze piuttosto rare nelle aziende, che riducono la platea. Per avere un’idea, negli ultimi 4 mesi sono state organizzate 2 visite nel Transparency Center e non è mai capitato che dall’Italia qualcuno chiedesse di effettuare l’analisi del codice sorgente.

In termini generali, la quantità di richieste di informazioni è cresciuta, ma l’interesse c’è sempre stato. Anche perché Kaspersky è l’unica ad avere questa impostazione e a offrire queste opportunità a clienti e partner ormai da molti anni. Ci aspettiamo che il nuovo centro di Roma apra le porte a una **presenza più frequente**, soprattutto per motivi logistici.

***Security Info:** Per quanto riguarda i percorsi di analisi più avanzati, una visita spot può offrire solo una fotografia istantanea dello stato del codice; è possibile o è prevista l’opportunità di trasformare un accesso saltuario da parte di partner e clienti in una verifica più sistematica? Chi invec...