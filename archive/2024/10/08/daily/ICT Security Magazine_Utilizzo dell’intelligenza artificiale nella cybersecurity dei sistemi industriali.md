---
title: Utilizzo dell’intelligenza artificiale nella cybersecurity dei sistemi industriali
url: https://www.ictsecuritymagazine.com/articoli/intelligenza-artificiale-cybersecurity-sistemi-industriali/
source: ICT Security Magazine
date: 2024-10-08
fetch_date: 2025-10-06T18:52:00.805391
---

# Utilizzo dell’intelligenza artificiale nella cybersecurity dei sistemi industriali

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/intelligenza-artificiale-nella-cybersecurity-dei-sistemi-industriali.jpg)

# Utilizzo dell’intelligenza artificiale nella cybersecurity dei sistemi industriali

A cura di:[Francesco Arruzzoli](#molongui-disabled-link)  Ore 7 Ottobre 20247 Ottobre 2024

L’articolo esplora come l’intelligenza artificiale stia influenzando la crescente sofisticazione degli attacchi cibernetici ai sistemi industriali nell’era dell’Industria 4.0, con un focus sui rischi che minacciano i sistemi di controllo industriale (ICS). Verranno analizzate le principali minacce informatiche che questi sistemi devono affrontare, mettendo in evidenza come l’adozione di tecnologie come l’intelligenza artificiale e l’Internet delle cose (IoT) abbia migliorato l’efficienza e la produttività, ma allo stesso tempo esposto le infrastrutture critiche a nuovi pericoli. Infine, si esamineranno gli strumenti basati sull’intelligenza artificiale per prevenire e mitigare questi attacchi, considerando le sfide e le opportunità offerte da tali tecnologie per la sicurezza cibernetica.

## Intelligenza Artificiale e Sistemi Industriali: Proteggere l’Industria 4.0 dalle Minacce Cibernetiche

Gli attacchi cibernetici ai sistemi industriali sono diventati sempre più sofisticati e pericolosi con l’evoluzione dell’Industria 4.0.

L’Industria 4.0 ha l’obiettivo di creare un ambiente industriale per ecosistemi di produzione in tempo reale, fabbriche intelligenti e sistemi autonomi. I progetti legati all’Industria 4.0 utilizzano tecnologie dell’informazione come l’Internet delle cose (IoT), il *cloud*, i *big data* e l’intelligenza artificiale (IA). La capacità di connettere i sistemi industriali alla rete ha portato a numerosi vantaggi in termini di efficienza, produttività, manutenzione e monitoraggio; ma ha anche aumentato esponenzialmente la superficie esposta alle minacce cyber. Sistemi e processi industriali sono così diventati un nuovo obiettivo primario; in particolare, i sistemi di controllo industriale (ICS) sono diventati uno dei principali target per i cyber criminali.

Questi sistemi sono responsabili del monitoraggio e del controllo dei processi industriali, come la produzione di energia, la gestione delle forniture idriche e l’automazione delle fabbriche. Proteggere i sistemi di controllo industriale dai cyber attacchi è una priorità per garantire la sicurezza di *asset* che vanno oltre l’operatività di un’azienda, potendo arrivare al blocco di intere nazioni o addirittura a pericoli per la vita umana.

Rimane nella storia dei cyber attacchi quello del 23 dicembre 2015 in Ucraina, quando il *malware* Blackenergy ha disconnesso alcune sottostazioni elettriche della rete elettrica nazionale, causando un *black out* di diverse ore nella maggior parte del Paese; precedenti attacchi che hanno utilizzato il *malware* BlackEnergy erano stati attribuiti a Sandworm Team, gruppo criminale piuttosto noto per azioni contro sistemi SCADA/ICS. Più recentemente, a maggio del 2021, un altro attacco ha fatto molto riflettere la comunità degli esperti di sicurezza: quello in cui un *ransomware* ha interrotto tutte le operazioni della Colonial Pipeline, il più grande gasdotto degli Stati Uniti. L’azienda ha dichiarato di aver pagato 4,4 milioni di dollari per ripristinare la propria attività.

### Introduzione ai Sistemi di Controllo Industriale (ICS) – Vulnerabilità e Convergenza IT/OT

I sistemi di controllo industriale (ICS – *Industrial Control System*) sono comunemente definiti come un sottoinsieme delle tecnologie operative (OT – *Operational Technology*) che regolano i processi industriali; e comprendono a loro volta i sistemi noti come SCADA (*Supervisor Control and Data Acquisition*), introdotti a partire dagli anni ‘60 per monitorare le linee di produzione e oggi spesso associati a infrastrutture su larga scala denominate DCS (*Distributed Control System*), ampiamente utilizzate nell’industria di processo (Fig.1).

![](https://www.ictsecuritymagazine.com/wp-content/uploads/WINWORD_veqcIKfCk1.png)

Fig.1

Storicamente, gli ICS non sono stati progettati con caratteristiche di sicurezza *“by design”* e la convergenza di ambienti OT con le tecnologie dell’IT (*Information Technology*) nell’Industria 4.0 ha portato con sé le vulnerabilità dei sistemi IT: ad esempio la capacità di gestione remota ha connesso i sistemi ICS alla rete Internet, così esponendoli ai rischi del mondo esterno.

I sistemi OT hanno, poi, delle peculiarità che rendono difficile l’utilizzo delle misure di protezione tipiche dei sistemi IT: ad esempio la quantità di informazioni scambiate in rete, estremamente elevata ma con pacchetti di informazioni di dimensioni limitate (dell’ordine di pochi *byte*) e provenienti da un gran numero di fonti.

Questo significa che alcuni meccanismi, come la crittografia utilizzata per le classiche trasmissioni di dati IT o la firma digitale (usata per evitare l’alterazione dei dati), risultano di difficile adozione perché potrebbero introdurre un *overhead* elevato e un ritardo inaccettabile nell’elaborazione dei dati e per il controllo dell’*hard real-time*; in altre parole il requisito per garantire il tempo massimo di esecuzione per ogni *task*, essenziale per il controllo di proc...