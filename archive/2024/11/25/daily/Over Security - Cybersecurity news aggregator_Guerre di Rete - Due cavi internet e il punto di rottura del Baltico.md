---
title: Guerre di Rete - Due cavi internet e il punto di rottura del Baltico
url: https://guerredirete.substack.com/p/guerre-di-rete-due-cavi-internet
source: Over Security - Cybersecurity news aggregator
date: 2024-11-25
fetch_date: 2025-10-06T19:15:29.943049
---

# Guerre di Rete - Due cavi internet e il punto di rottura del Baltico

[![Guerre di Rete](https://substackcdn.com/image/fetch/$s_!JKxa!,w_80,h_80,c_fill,f_auto,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F9c3cbe9e-1c39-4535-99d8-940270e03588_1010x1010.png)](/)

# [Guerre di Rete](/)

IscrivitiAccedi

# Guerre di Rete - Due cavi internet e il punto di rottura del Baltico

### Poi Roblox, EU startups, Starlink in Italia e altro.

[![Avatar di Carola Frediani](https://substackcdn.com/image/fetch/$s_!tOoV!,w_36,h_36,c_fill,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F9403bb00-3959-45dc-afb5-ac7994d708b8_750x741.jpeg)](https://substack.com/%40guerredirete)

[Carola Frediani](https://substack.com/%40guerredirete)

nov 24, 2024

31

[1](https://guerredirete.substack.com/p/guerre-di-rete-due-cavi-internet/comments)1

Condividi

[![](https://substackcdn.com/image/fetch/$s_!IROM!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2Feac5abd8-55c2-4082-a4cb-29a3f63ba1b5_1600x1013.png)](https://substackcdn.com/image/fetch/%24s_%21IROM%21%2Cf_auto%2Cq_auto%3Agood%2Cfl_progressive%3Asteep/https%3A//substack-post-media.s3.amazonaws.com/public/images/eac5abd8-55c2-4082-a4cb-29a3f63ba1b5_1600x1013.png)

**Guerre di Rete - una newsletter di notizie cyber
di Carola Frediani
N.196 - 24 novembre 2024**

Iscriviti

*(Comunicazioni di servizio)
Specie per i nuovi, ricordo che questa newsletter (che oggi conta **più di 14mila iscritti** - ma molti più lettori, essendo pubblicata anche online) è gratuita e del tutto indipendente, non ha mai accettato sponsor o pubblicità, e viene fatta nel mio tempo libero. Se vi piace potete contribuire inoltrandola a possibili interessati, o promuovendola sui social. Molti lettori sono diventati sostenitori facendo una [donazione.](https://www.paypal.com/donate/?hosted_button_id=V8WAZ44NT942C)*

[Dona alla newsletter](https://www.paypal.com/donate/?hosted_button_id=V8WAZ44NT942C)

*In più, il progetto si è ingrandito con un sito indipendente e noprofit di informazione cyber, [GuerrediRete.it](https://www.guerredirete.it/). Qui spieghiamo il [progetto](https://www.guerredirete.it/il-progetto/). Qui [l’editoriale](https://www.guerredirete.it/perche-e-il-momento-di-fare-e-informare/) di lancio del sito
Qui una **[lista con link dei nostri progetti](https://linktr.ee/guerredirete)** per avere un colpo d’occhio di quello che facciamo.

→ **Nel 2024** **si è aggiunta [Digital Conflicts](https://conflicts.digital/), una newsletter bimensile in inglese (fatta da me e Andrea Signorelli),** che per ora sarà principalmente una trasposizione della newsletter italiana, con alcune aggiunte e modifiche pensate per un pubblico internazionale (e con particolare attenzione all’Europa).
[Qui leggete il primo numero.](https://conflicts.digital/p/the-baltic-gps-interference?r=ej8xd&utm_campaign=post&utm_medium=web&showWelcome=true&fbclid=IwAR0Zqh9tDnczLbK_qVI0iJBuscHAvaDxK15Kt6o43NjLKfHU65HKJYrmp3I)
[Qui per iscriversi.](https://conflicts.digital/).

[Qui invece potete scaricare gratis](https://www.guerredirete.it/generazione-ai-ecco-il-nostro-ebook/) **il primo ebook di Guerre di Rete** che si intitola **Generazione AI** ed è dedicato agli ultimi sviluppi dell’intelligenza artificiale (uscito a settembre 2023).*

*Qui potete scaricare gratis il secondo ebook pubblicato,**[Il fronte cyber.](https://www.guerredirete.it/il-fronte-cyber-ecco-il-nostro-ebook/)***

**In questo numero:**

* **SPECIALE - Due cavi internet e il punto di rottura del Baltico**
* **Segnalazioni e approfondimenti**

**SPECIALE
Due cavi internet e il punto di rottura del Baltico**

Due cavi danneggiati non fanno una prova, ma sono abbastanza da scatenare indagini e sospetti di guerra ibrida. Specie se stanno sott’acqua, e per di più nelle acque politicamente agitate del Mar Baltico, dove si specchiano, e si interconnettono, Paesi come la Svezia, la Danimarca, la Germania, la Finlandia, la Lituania, e la Russia, tutti protagonisti di un giallo in cui a un certo punto si aggiungerà un attore inaspettato, come vedremo. Quello stesso specchio d'acqua dove passa il gasdotto Nordstream (che fu sabotato nel 2022 - lo scorso agosto il [Wall Street Journal](https://www.wsj.com/world/europe/nord-stream-pipeline-explosion-real-story-da24839c) ha attribuito il sabotaggio a militari ucraini), e che è spesso oggetto di interferenze del segnale GPS, come [avevo raccontato in questa newsletter.](https://guerredirete.substack.com/p/guerre-di-rete-ai-in-cerca-del-watermarking?utm_source=publication-search)

Sta di fatto che, lo scorso weekend, due cavi internet sottomarini nel Mar Baltico sono stati improvvisamente danneggiati, a poco tempo l’uno dall’altro. A riferirlo inizialmente sono state le stesse società che gestiscono queste infrastrutture.
Il primo è un cavo di 218 km che va dalla Lituania alla Svezia (isola di Gotland)  - si chiama **BCS East-West Interlink** - e sarebbe stato fisicamente [danneggiato](https://edition.cnn.com/2024/11/18/europe/undersea-cable-disrupted-germany-finland-intl/index.html) domenica mattina alle 10 ora locale, [secondo la società telco Telia Lietuva](https://www.lrt.lt/en/news-in-english/19/2416006/undersea-cable-between-lithuania-and-sweden-damaged-telia).

Il secondo - si chiama **C-Lion** -  si estende insieme a gasdotti e cavi elettrici per 1200 chilometri da Helsinki (Finlandia) a Rostock (Germania), e [secondo Cinia](https://www.cinia.fi/uutiset/vikatilanne-suomen-ja-saksan-valisessa-c-lion1-merikaapelissa), la società finlandese controllata dallo Stato che gestisce il collegamento, sarebbe stato danneggiato nella notte di domenica (prime ore del lunedì). Le riparazioni - attraverso una nave specializzata [in arrivo dalla Francia](https://yle.fi/a/74-20126314)  - potrebbero [richiedere](https://yle.fi/a/74-20125339) fino a due settimane.

Il danneggiamento si è verificato nella zona economica speciale svedese a sud dell'isola di Öland, quindi le autorità svedesi sono responsabili delle indagini sul caso, e stanno indagando, ha [dichiarato](https://www.svt.se/nyheter/inrikes/undervattenskabel-skadad-i-svensk-ekonomisk-zon) a SVT il ministro svedese della Difesa Carl-Oskar Bohlin.

[![](https://substackcdn.com/image/fetch/$s_!ke1w!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F5e363dbb-31eb-4623-95c1-07f76aa5a26c_1600x1013.png)](https://substackcdn.com/image/fetch/%24s_%21ke1w%21%2Cf_auto%2Cq_auto%3Agood%2Cfl_progressive%3Asteep/https%3A//substack-post-media.s3.amazonaws.com/public/images/5e363dbb-31eb-4623-95c1-07f76aa5a26c_1600x1013.png)

*(Screenshot preso da https://www.submarinecablemap.com/. Il cavo verde, C-Lion 1, interseca quello blu, il BCS East-West che approda all’isola di Gotland)*

In questo contesto, ancora molto incerto, è rotolata come un macigno **la [dichiarazione](https://www.auswaertiges-amt.de/en/newsroom/news/-/2685132) congiunta dei ministri degli Esteri di Finlandia e Germania,** arrivata molto a caldo, lunedì stesso. “Siamo profondamente preoccupati per la rottura del cavo sottomarino che collega Finlandia e Germania nel Mar Baltico. Il fatto che un simile incidente sollevi immediatamente **il sospetto di un danno intenzionale la dice lunga sull'instabilità dei nostri tempi**. È in corso un'indagine approfondita. La nostra sicurezza europea non è minacciata solo dalla guerra di aggressione della Russia contro l'Ucraina, ma anche dalla **guerra ibrida condotta da attori malintenzionati.** La salvaguardia delle nostre infrastrutture critiche condivise è fondamentale per la nostra sicurezza e la resilienza delle nostre società”.

L'incidente arriva anche due giorni dopo che una **nave russa, Yantar**, **è stata scortata lontano da un'area con cavi critici nel mare d'Irlanda,** [nota](https://www.politico.eu...