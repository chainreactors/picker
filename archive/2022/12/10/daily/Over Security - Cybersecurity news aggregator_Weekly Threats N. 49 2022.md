---
title: Weekly Threats N. 49 2022
url: https://www.ts-way.com/it/weekly-threats/2022/12/09/weekly-threats-n-49-2022/
source: Over Security - Cybersecurity news aggregator
date: 2022-12-10
fetch_date: 2025-10-04T01:07:43.408949
---

# Weekly Threats N. 49 2022

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 49 2022

09 Dicembre 2022

Condividi

![](https://www.ts-way.com/wp-content/uploads/2018/04/Kuniyoshi_Utagawa_The_ghost_of_Taira_Tomomori_Daimotsu_bay_estratto-1400x873.jpg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi:**

* NoName057(16) e Anonymous Russia: continuano i DDoS di matrice hacktivista
* Ucraina: previsti nuovi attacchi da Mosca
* ScarCruft: sfruttata la CVE-2022-41128 contro utenti sudcoreani
* Google: corretta in Chrome una 0-day sfruttata ITW
* Rackspace: attacco ransomware colpisce il provider americano

Questa settimana continuano imperterrite le offensive DDoS di **matrice hacktivista filorussa**. Il collettivo **NoName057(16)** ha rivendicato attacchi contro i portali di target di alto profilo localizzati in Europa appartenenti ai settori della Difesa, governativo, dei trasporti, delle telecomunicazioni, marittimo, ingegneristico, logistico e finanziario. Tra questi figurano il Ministero dell’Agricoltura italiano, numerosi Ministeri della Difesa e l’Agenzia europea per la difesa (AED). Dal canto suo, **Anonymous Russia** ha preso di mira il sito della società statunitense di tecnologia spaziale Maxar Technologies Inc., oltre ad alcune pagine dei servizi musicali svedesi Spotify e SoundCloud.

Spostandoci alla **guerra russo-ucraina**, la compagnia ferroviaria statale ucraina Ukrzaliznycja ha notificato al CERT-UA la distribuzione del malware **DolphinCape** contro organizzazioni statali del Paese. Dal canto suo, il russo **Callisto** ha sferrato diverse operazioni di phishing contro entità che forniscono sostegno logistico, umanitario e militare a Kiev. Inoltre, l’APT di Pechino **Mustang Panda** ha sfruttato come esca il conflitto per prendere di mira target in Europa e Asia Pacifica con il malware **PlugX**.
Infine, Microsoft ha segnalato che questo inverno Mosca intensificherà le sue operazioni cibernetiche per minare il sostegno politico e militare di Kiev. Da un lato, ci si aspetta che il Cremlino continui le sue offensive nei confronti delle infrastrutture critiche ucraine, dall’altro perdura il rischio di cyberattacchi distruttivi e campagne di influenza contro i Paesi europei.
Nel frattempo, presumibilmente dal fronte pro-Kiev, è stato veicolato contro uffici di sindaci e tribunali russi un nuovo wiper che si maschera da ransomware chiamato **CryWiper**.

Passando al **versante vulnerabilità**, il nordcoreano **ScarCruft** ha sfruttato contro utenti sudcoreani una 0-day nel motore JavaScript di Internet Explorer (IE). La vulnerabilità è già stata identificata con codice **CVE-2022-41128** e corretta nel Patch Tuesday di novembre. In aggiunta, Google ha corretto la nona 0-day dell’anno sfruttata ITW in Chrome per desktop e Android. Tracciata con codice **CVE-2022-4262**, si tratta di una *Type Confusion* in V8.

Concludiamo con un attacco ransomware che ha colpito Il provider americano di servizi di cloud computing **Rackspace Technology Inc**. L’offensiva sembrerebbe essere dovuta alla violazione di un server Microsoft Exchange aziendale vulnerabile alla falla **ProxyNotShell**.

[post\_tags]

---

[Anonymous Russia](https://www.ts-way.com/it/risorse/tag/anonymous-russia/)
[Callisto](https://www.ts-way.com/it/risorse/tag/callisto/)
[CryWiper](https://www.ts-way.com/it/risorse/tag/crywiper/)
[CVE-2022-41128](https://www.ts-way.com/it/risorse/tag/cve-2022-41128/)
[CVE-2022-4262](https://www.ts-way.com/it/risorse/tag/cve-2022-4262/)
[DolphinCape](https://www.ts-way.com/it/risorse/tag/dolphincape/)
[Mustang Panda](https://www.ts-way.com/it/risorse/tag/mustang-panda/)
[NoName057(16)](https://www.ts-way.com/it/risorse/tag/noname05716/)
[PlugX](https://www.ts-way.com/it/risorse/tag/plugx/)
[ProxyNotShell](https://www.ts-way.com/it/risorse/tag/proxynotshell/)
[ScarCruft](https://www.ts-way.com/it/risorse/tag/scarcruft-it/)

### **Contenuti correlati**

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg)

![spionaggio cina TS-Way cover](https://www.ts-way.com/wp-content/uploads/Image-2-385x240.jpg) 01 September 2025

### [Attacchi a target italiani, operazioni cinesi di spionaggio globale, notificati nuovi data breach](https://www.ts-way.com/it/risorse/2025/09/01/attacchi-a-target-italiani-operazioni-cinesi-di-spionaggio-globale-notificati-nuovi-data-breach/)

![phishing malware TS-Way cover](https://www.ts-way.com/wp-content/uploads/1280_WT-250825-385x240.jpg) 25 August 2025

### [Target italiani vittime di attacchi di phishing e violazioni, APT attivi globalmente, novità nel mondo malware](https://www.ts-way.com/it/risorse/2025/08/25/target-italiani-vittime-di-attacchi-di-phishing-e-violazioni-apt-attivi-globalmente-novita-nel-mondo-malware/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.