---
title: Cybersecurity, presentata la Relazione annuale sulla politica dell’informazione per la sicurezza
url: https://www.ictsecuritymagazine.com/notizie/cybersecurity-presentata-la-relazione-annuale-sulla-politica-dellinformazione-per-la-sicurezza/
source: ICT Security Magazine
date: 2023-03-02
fetch_date: 2025-10-04T08:28:49.753987
---

# Cybersecurity, presentata la Relazione annuale sulla politica dell’informazione per la sicurezza

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/relazione-annuale-politica-informazione-sicurezza.jpg)

# Cybersecurity, presentata la Relazione annuale sulla politica dell’informazione per la sicurezza

A cura di:[Redazione](#molongui-disabled-link)  Ore 1 Marzo 20231 Marzo 2023

La cybersecurity rappresenta uno dei punti salienti della [Relazione annuale sulla politica dell’informazione per la sicurezza relativa al 2022](https://www.sicurezzanazionale.gov.it/sisr.nsf/wp-content/uploads/2023/02/Relazione_annuale_2022_interattiva.pdf), presentata al Parlamento il 28 febbraio.

Come già le precedenti, la Relazione sintetizza i risultati delle diverse attività di *“analisi delle informazioni, raccolte con strumenti convenzionali e in ambiente classificato, finalizzate a tutelare la sicurezza della Repubblica e a proteggerne gli interessi politici, militari, economici, scientifici e industriali”* effettuate nel corso dell’ultimo anno dal DIS (Dipartimento delle informazioni per la sicurezza), dall’AISE (Agenzia informazioni e sicurezza esterna) e dall’AISI (sua equivalente per la sicurezza interna dello Stato).

![](https://www.ictsecuritymagazine.com/wp-content/uploads/Relazione_annuale_2022_interattiva-1024x780.jpg)

La presente edizione si apre tuttavia nel segno di una *“marcata discontinuità che ha segnato l’anno trascorso, sino a ridefinire fortemente il contenuto dei nostri interessi nazionali”*; discontinuità naturalmente dovuta all’invasione russa in Ucraina, iniziata esattamente un anno fa. Definito alla stregua di “un tornante della storia” capace di determinare un’**instabilità globale** senza precedenti, tale evento ha prodotto – come noto – un impatto significativo anche sul panorama della sicurezza informatica, a livello tanto interno quanto internazionale.

In particolare, nella relativa sezione della Relazione si evidenzia che *“le attività cibernetiche ostili condotte nel 2022 verso assetti informatici rilevanti per la sicurezza nazionale”* hanno per lo più riguardato *“infrastrutture informatiche riferibili a soggetti privati”,* concentrando le proprie attenzioni soprattutto verso servizi IT (22%), dei trasporti (18%), bancari (12%) nonché, in misura minore, contro i settori farmaceutico-sanitari e delle forniture energetiche.

Gli attacchi informatici mirati contro obiettivi pubblici (43%) hanno invece privilegiato *“Amministrazioni Centrali dello Stato […], enti locali e strutture sanitarie”*.

Rispetto alla **tipologia di attori** osservati, gli analisti d’*intelligence* – sottolineando *“la complessità del processo di attribuzione di una campagna digitale […] e l’elevata sofisticazione delle armi digitali impiegate”* – riferiscono di un progressivo calo osservato nelle attività di matrice hacktivista (15 punti percentuali in meno rispetto al 2021), rimaste attive soprattutto in riferimento a campagne ostili rivolte contro il settore sanitario, condotte tramite lo sfruttamento di vulnerabilità di tipo SQL Injection al fine di esfiltrare dati sensibili dai sistemi attaccati.

Un tema a parte riguarda le cosiddette minacce ibride – condotte cioè su più domini nello stesso tempo – e le attività di ***cyber espionage****,* solitamente riconducibili ad attori di natura statale o comunque *State-sponsored,* che pur non registrando percentuali elevate risultano condotte *“attraverso azioni altamente strutturate e con l’impiego di tecniche e strumenti sofisticati”*.

Sul piano degli **obiettivi** perseguiti, sebbene resti prevalente la motivazione economica (alla base di oltre il 50% degli attacchi)*,* l’intento di causare un danno reputazionale è innegabilmente aumentato alla luce del conflitto russo-ucraino e risulta centrale nelle aggressioni contro target ritenuti sostenitori di una delle parti coinvolte*.*

La nota positiva della Relazione va senz’altro rinvenuta nel potenziamento delle **capacità di contrasto** alle minacce informatiche, da un lato imputabili alla maggiore consapevolezza dei relativi rischi e dall’altro dovute alle normative appositamente introdotte nel nostro ordinamento giuridico, che ora ammettono il ricorso a “*particolari misure di intelligence di contrasto in ambito cibernetico, in situazioni di crisi o emergenza a fronte di minacce che coinvolgano aspetti di sicurezza nazionale”.*

A cura della Redazione

Condividi sui Social Network:

Tag articolo:  [#Cyber Espionage](https://www.ictsecuritymagazine.com/tag/cyber-espionage/ "Cyber Espionage")[#cybersecurity](https://www.ictsecuritymagazine.com/tag/cybersecurity/ "cybersecurity")[#minacce informatiche](https://www.ictsecuritymagazine.com/tag/minacce-informatiche/ "minacce informatiche")[#Relazione SISR](https://www.ictsecuritymagazine.com/tag/relazione-sisr/ "Relazione SISR")

## Navigazione articoli

[Precedente Precedente

Cyberwar, cosa abbiamo imparato dalla guerra russo-ucraina un anno dopo](https://www.ictsecuritymagazine.com/articoli/cyberwar-cosa-abbiamo-imparato-dalla-guerra-russo-ucraina-un-anno-dopo/)

[SeguenteContinua

Operazioni di cyber spionaggio nel conflitto tra Russia e Ucraina](https://www.ictsecuritymagazine.com/articoli/operazioni-di-cyber-spionaggio-nel-conflitto-tra-russia-e-ucraina/)

## Ultimi Articoli

* [![deepfake generati dall’AI, dati finanziari in perdita e...