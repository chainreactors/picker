---
title: Email Security: Social Engineering e Threat Intelligence
url: https://www.ictsecuritymagazine.com/articoli/email-security-social-engineering-e-threat-intelligence/
source: ICT Security Magazine
date: 2024-07-03
fetch_date: 2025-10-06T17:45:39.102682
---

# Email Security: Social Engineering e Threat Intelligence

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Email Security threats: Social Engineering e Threat Intelligence](https://www.ictsecuritymagazine.com/wp-content/uploads/email-security-1.jpg)

# Email Security: Social Engineering e Threat Intelligence

A cura di:[Fabrizio Giorgione](#molongui-disabled-link)  Ore 2 Luglio 202426 Settembre 2025

*Con il termine Email Security si indica l’insieme di tecnologie, procedure e buone pratiche progettate per proteggere le comunicazioni email da minacce come phishing, malware, ransomware, spoofing ed esfiltrazione di dati sensibili.*

*Secondo diversi report internazionali – tra cui il “The Definitive Email Cybersecurity Strategy Guide” di Proofpoint – oltre il 90% degli attacchi informatici ha origine o viene veicolato tramite email. Una tendenza confermata anche dal Rapporto Clusit 2024, che evidenzia come in Italia l’87% degli incidenti di sicurezza sia legato a tecniche di phishing e social engineering, con un livello di gravità in costante crescita.*

*Non sorprende quindi che la protezione delle email sia diventata un pilastro fondamentale della cybersecurity aziendale. Gli attacchi via posta elettronica possono avere conseguenze devastanti: dal furto di credenziali all’accesso non autorizzato ai sistemi interni, fino al blocco delle attività produttive tramite ransomware. Comprendere le principali minacce e implementare adeguate strategie di difesa non è più un’opzione, ma una necessità per garantire la resilienza organizzativa.*

## Email Security: cos’è, principali minacce e strategie di difesa contro phishing e malware

#### Cos’è L’email security

L’email security è un’area della cyber security che coinvolge un insieme di metodologie, procedure e tecnologie il cui scopo è quello di proteggere le comunicazioni che avvengono tramite email prevenendo l’esecuzione di potenziali malware, URL malevoli ed esfiltrazione di informazioni sensibili.

Ogni minaccia e rischio per la sicurezza che viene veicolato tramite la posta elettronica verso uno o più utenti deve quindi essere prontamente analizzato ed eventualmente neutralizzate. Il rischio di subire un attacco ransomware e/o malware tramite email è molto elevato basti pensare che, stando alla “[The Definitive Email Cybersecurity Strategy Guide”](https://www.proofpoint.com/us/products/email-security-and-protection#:~:text=Threat%20Protection&text=Our%20email%20security%20solutions%20detect,has%20been%20weaponized%20after%20delivery.) di Proofpoint, oltre il 90% delle minacce per le aziende vengono veicolate o iniziano tramite email. Inoltre, osservando la **top ten** dei più diffusi **Cyber Attacks** nel 2023:

1. Malware
2. Phishing
3. Denial-of-Service (DoS) Attacks
4. Code Injection Attacks
5. IoT-Based Attacks
6. Identity-Based Attacks
7. Supply Chain Attacks
8. Spoofing
9. Insider Threats
10. DNS Tunneling

si può notare che la posta elettronica è uno dei principali vettori di attacco utilizzato dai cyber criminali. Nell’ultimo rapporto del [Clusit 2024](https://clusit.it/rapporto-clusit/) si conferma tale tendenza in merito anche alla “severity” degli attacchi informatici, infatti, si afferma che “rimane costante la gravità degli attacchi che fanno uso di Phishing / Social Engineering” e che gli attacchi basati su “phishing e social engineering” in Italia riguardano ormai l’87% in valore assoluto.

![email security e attacchi informatici](https://www.ictsecuritymagazine.com/wp-content/uploads/001.png)

Tabella 1. Distribuzione della Severity per tecniche di attacco nel 2022 – Clusit 2024

### Social engineering e threat intelligence

Tra le principali metodologie per la costruzione di mail malevole verso specifici target ci sono dunque:

* La Social engineering
* L’OSINT (Open-source intelligence)

La social engineering è una tecnica di manipolazione che fa leva sulle caratteristiche umane per ottenere informazioni private, credenziali di accesso o dati di interesse. Nell’ambito del cybercrimine, queste tecniche sono anche note come “**human hacking**” e hanno come obiettivo quello di adescare gli ignari utenti inducendoli a esporre dati riservati, a diffondere malware o a concedere l’accesso a sistemi riservati. Questi attacchi possono avvenire online, di persona o attraverso altre interazioni. Tra le caratteristiche di un attacco di social engineering ci sono:

* Le emozioni come la paura, la curiosità, la rabbia, la tristezza ecc.
* L’Urgenza della richiesta.
* L’indurre sicurezza e fiducia nell’interlocutore per fargli compiere azioni a suo svantaggio.

**L’Open-Source Intelligence (OSINT)** invece fa riferimento a tutte quelle informazioni e risorse disponibili in rete come, media (giornali, radio, televisioni ecc), pubblicazioni accademiche, conferenze e dati pubblici (report governativi e simili) che sono a disposizione di tutti e che quindi potrebbero rappresentare un rischio per la sicurezza. In base al tipo di informazione si parla di:

* GEOINT, Geospatial Intelligence.
* SIGINT, Signals Intelligence.
* HUMINT, Human intelligence (collezione di informazioni relative a una persona e/o un gruppo, tendenzialmente di potenziali criminali).

La threat intelligence si occupa quindi di collezionare i dati “non strutturati” raccolti dalla rete o altre fonti per poi, a seguito di apposite analisi, renderli “strutturati” e utilizzabil...