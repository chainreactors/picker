---
title: Zero Trust: solo un problema tecnologico?
url: https://www.ictsecuritymagazine.com/articoli/zero-trust/
source: ICT Security Magazine
date: 2025-06-26
fetch_date: 2025-10-06T22:54:31.769244
---

# Zero Trust: solo un problema tecnologico?

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Zero Trust: implementazione, architettura e sicurezza informatica. Guida completa all'adozione del modello Zero Trust per la protezione degli asset aziendali, cybersecurity, autenticazione utenti e gestione accessi in ambito enterprise](https://www.ictsecuritymagazine.com/wp-content/uploads/untitled-design-8_nvHg935p.png)

# Zero Trust: solo un problema tecnologico?

A cura di:[Fabrizio Fioravanti](#molongui-disabled-link)  Ore 25 Giugno 202516 Luglio 2025

Questo approfondimento fa parte di una serie dedicata all’adozione del modello Zero Trust nelle organizzazioni moderne. L’articolo esplora i principi fondamentali, le componenti essenziali e le strategie di implementazione di un’architettura Zero Trust, evidenziando come questo approccio rappresenti molto più di una semplice soluzione tecnologica, ma un vero e proprio cambio di paradigma nella sicurezza informatica aziendale.

L’approccio a un’architettura di sicurezza Zero Trust, sebbene utilizzi tecnologie avanzate in diversi settori della sicurezza, è essenzialmente un processo organizzativo che deve permeare l’intera struttura aziendale per essere efficace.

Questo white paper esplora le componenti essenziali per l’adozione di un modello Zero Trust e le modalità con cui tali approcci organizzativi possano essere implementati gradualmente, fino a raggiungere un modello maturo e realmente efficace per la protezione degli asset aziendali e IT. Viene analizzata la fiducia negli utenti, nei dispositivi, nella rete e nelle applicazioni, insieme alle modalità di monitoraggio e miglioramento continuo del modello per adattarlo alle nuove minacce. Ogni aspetto è supportato da tecnologie utili all’implementazione del modello stesso, nonché dai rischi mitigati grazie a una corretta integrazione degli elementi dell’architettura Zero Trust.

## Zero Trust: Evoluzione e Principi Fondamentali

Il concetto di Zero Trust è stato inizialmente proposto da John Kindervag nel 2010 mentre lavorava presso Forrester Research. Da allora, questo approccio ha guadagnato sempre più rilevanza, specialmente alla luce delle crescenti minacce cyber e della digitalizzazione accelerata causata dalla pandemia COVID-19. Il National Institute of Standards and Technology (NIST) ha formalizzato questo approccio nel [Special Publication 800-207](https://nvlpubs.nist.gov/nistpubs/specialpublications/NIST.SP.800-207.pdf), definendolo come un modello di sicurezza informatica che nega l’accesso per impostazione predefinita e richiede la verifica esplicita di ogni tentativo di accesso alle risorse, indipendentemente dalla posizione. come punto di partenza per la sicurezza, rispetto a meno del 10% nel 2021.

Questo cambiamento paradigmatico è guidato dalla crescente consapevolezza che il tradizionale modello di sicurezza perimetrale non è più sufficiente in un’era di cloud computing, lavoro remoto e minacce cyber sempre più sofisticate. Le nuove modalità di lavoro agile, sempre più diffuse anche in Italia, spesso attraverso l’uso di dispositivi non aziendali e mobili, la necessità di essere operativi sempre e ovunque, il contesto geopolitico internazionale, la transizione verso il cloud e le recenti evoluzioni dell’intelligenza artificiale, rendono necessario ripensare il modello di sicurezza per aziende e enti pubblici, al fine di mitigare i rischi crescenti legati alla sicurezza informatica.

Le architetture di sicurezza Zero Trust, se ben integrate nel contesto aziendale, consentono di minimizzare i rischi relativi alla sicurezza informatica in un ambiente sempre più dinamico, caratterizzato da [minacce “zero-day”](https://www.ictsecuritymagazine.com/articoli/dallo-zeroday-al-sistema-di-intelligence/) in costante crescita, perimetri aziendali frammentati e operatività ubiqua, rendendo così gli utenti sempre più vulnerabili.

Zero Trust si basa sul principio di non fidarsi di nulla e di nessuno, concedendo l’accesso solo quando è possibile verificare l’identità dell’utente, il dispositivo utilizzato e l’autorizzazione a compiere una determinata azione. Mentre per l’autenticazione dell’utente ormai siamo tutti abituati a fornire conferme della propria identità sul cellulare o mezzi analoghi, l’identità di un dispositivo necessità di essere verificata tramite appositi certificati rilasciati o software che svolgano funzioni di controllo. In risposta alla domanda del titolo, si può affermare che la tecnologia da sola non è sufficiente per Zero Trust.

La tecnologia è necessaria per raggiungere gli obiettivi di Zero Trust, ma la scelta delle tecnologie da introdurre deve essere preceduta da un lavoro organizzativo che crei le condizioni per l’applicabilità di Zero Trust, che deve essere percepito come un valore aggiunto e non come un appesantimento delle procedure. È essenziale sviluppare una cultura orientata al miglioramento continuo, per mitigare i rischi in modo efficace.

## Implementazione Graduale del Modello Zero Trust

Per evitare che la delusione di un eventuale fallimento nell’adozione di Zero Trust possa portare ad abbandonare gli sforzi per la sua adozione anche John Kindervag nel 2020 suggerisce di iniziare con un approccio sperimentale per imparare a dominare il modello limitato ad ambienti in cui si possa sperimentare senza produrre effetti collaterali spiacevoli,...