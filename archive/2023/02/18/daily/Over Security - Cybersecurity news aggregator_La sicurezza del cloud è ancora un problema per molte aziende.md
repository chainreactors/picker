---
title: La sicurezza del cloud è ancora un problema per molte aziende
url: https://www.securityinfo.it/2023/02/17/sicurezza-cloud-aziende/?utm_source=rss&utm_medium=rss&utm_campaign=sicurezza-cloud-aziende
source: Over Security - Cybersecurity news aggregator
date: 2023-02-18
fetch_date: 2025-10-04T07:23:59.496671
---

# La sicurezza del cloud è ancora un problema per molte aziende

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## La sicurezza del cloud è ancora un problema per molte aziende

Feb 17, 2023  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Mercato](https://www.securityinfo.it/category/approfondimenti/mercato/), [Minacce](https://www.securityinfo.it/category/approfondimenti/minacce/), [RSS](https://www.securityinfo.it/category/rss/), [Tecnologia](https://www.securityinfo.it/category/approfondimenti/tecnologia/)
 [0](https://www.securityinfo.it/2023/02/17/sicurezza-cloud-aziende/#respond)

---

**Lo stato della sicurezza del cloud è tutt’altro che roseo: a dircelo sono i risultati dell’**[**ultimo report di Zscaler**](https://www.zscaler.com/blogs/security-research/2022-cloud-insecurity-report). L’azienda ha raccolto e analizzato dati relativi all’uso delle infrastrutture cloud e al loro livello di sicurezza; ciò che è emerso è un quadro preoccupante, nel quale **sempre più aziende soffrono di incidenti di cybersecurity gravi.**

Molte realtà faticano a implementare meccanismi di sicurezza basilari come il controllo degli accessi o a introdurre strumenti per la protezione dei dati sul cloud; una buona parte degli attacchi andati a segno, inoltre, è dovuta a configurazioni errate degli ambienti.

![sicurezza cloud](https://www.securityinfo.it/wp-content/uploads/2023/02/saas-concept-collage.jpg)

Freepik

**Le aziende non riescono ancora a comprendere a fondo i rischi derivanti dall’architettura cloud.** Se è vero che parte della responsabilità di protezione dei sistemi ce l’hanno i service provider, la gestione degli accessi e la definizione di policy di sicurezza è a carico del cliente.

## Le minacce alla sicurezza del cloud

Non è un caso se, secondo il report di Zscaler, **il 98.6% delle organizzazioni ha infrastrutture con configurazioni errate tali da rappresentare un rischio critico per i dati e la stabilità degli ambienti stessi.** Un dato che dovrebbe preoccupare visto anche che, al contrario, “solo” il 17.4% delle imprese usa delle macchine e dei software vulnerabili.

Ciò significa che **la maggior parte degli attacchi sui cloud pubblici è causata da configurazioni sbagliate piuttosto che da vulnerabilità dei prodotti.** Modificare le configurazioni rappresenterebbe un enorme passo avanti per la sicurezza, riducendo significativamente il rischio.

Spaventa anche il numero di realtà che **non usano la multi-factor authentication per gli accessi**: Zscaler riporta che **più del 97% delle imprese non ha adottato questa misura di sicurezza aggiuntiva**, e che la maggior parte di esse non segue ancora un approccio zero-trust. Considerando che quasi un quarto dei data breach passa per una fase iniziale di phishing, è fondamentale rafforzare il controllo degli accessi e l’autenticazione a più fattori per ridurre il rischio di infiltrazioni.

![sicurezza cloud](https://www.securityinfo.it/wp-content/uploads/2023/02/data-protection-shield-secured-permission-graphic-concept.jpg)

Freepik

Il controllo dei permessi e degli account è importante anche per ridurre il rischio di attacchi alla supply chain. Secondo i dati del report, **il 68% delle imprese lavora con utenti esterni con permessi di admin e non limita le attività che questi account possono eseguire**. Condividere l’accesso al cloud anche al di fuori dell’organizzazione incrementa il rischio di data exfiltration e di attacchi agli strumenti di sviluppo.

I ransomware continuano a essere uno degli attacchi più sofferti dalle imprese, e **il 59.4% di esse non ha implementato sul cloud meccanismi per ridurne gli impatti.** Opzioni come la multi-factor authentication delete o il versionamento dello storage sono fondamentali per proteggere i dati, anche se spesso risultano troppo costosi per le aziende.

## Le best practice di Zscaler

Le infrastrutture cloud delle aziende differiscono tra di loro per scopi, estensione e tipo di architettura, ma esistono alcune buone pratiche generali indicate da Zscaler che tutte le imprese possono seguire.

Innanzitutto vale sempre la regola del **configurare correttamente gli ambienti e mantenerli aggiornati.** Le imprese devono identificare le problematiche presenti negli ambienti cloud e indirizzarle nella maniera corretta, scegliendo la configurazione migliore. Al contempo è importante **applicare le patch di sicurezza non appena sono disponibili e aggiornare i sistemi il prima possibile**, concentrandosi in particolar modo sugli endpoint più esposti.

![sicurezza cloud](https://www.securityinfo.it/wp-content/uploads/2023/02/website-hosting-concept-with-cloud.jpg)

Freepik

Gli accessi e i permessi vanno monitorati costantemente e adattati alle esigenze. **L’approccio zero-trust per la sicurezza non è più un’opzione**: gli utenti devono avere il subset minimo di permessi che gli consenta di svolgere le proprie attività.

Al fine di identificare nuove vulnerabilità, Zscaler consiglia di e**seguire delle scansioni regolari del sistema per individuare eventuali punti deboli** e agire nel più breve tempo possibile.

Infine non bisogna sottovalutare l’importanza della crittografia: l**e imprese devono cifrare quanto più traffico possibile per proteggersi dagli attacchi.**

Condividi l'articolo

* [Tweet](https://twitter.com/share)

---

* [cloud computing](https://www.securityinfo.it/tag/cloud-computing/), [controllo accessi](https://www.securityinfo.it/tag/controllo-accessi/), [data breach](https://www.securityinfo.it/tag/data-breach/), [multi factor authentication](https://www.securityinfo.it/tag/multi-factor-authentication/), [Ransomware](https://www.securityinfo.it/tag/ransomware/), [zscaler](https://www.securityinfo.it/tag/zscaler/)

[L’italia è il Paese europeo più colpito dal malware nel 2022](https://www.securityinfo.it/2023/02/20/litalia...