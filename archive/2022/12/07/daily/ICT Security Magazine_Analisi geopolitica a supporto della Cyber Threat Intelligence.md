---
title: Analisi geopolitica a supporto della Cyber Threat Intelligence
url: https://www.ictsecuritymagazine.com/articoli/analisi-geopolitica-a-supporto-della-cyber-threat-intelligence/
source: ICT Security Magazine
date: 2022-12-07
fetch_date: 2025-10-04T00:43:20.128043
---

# Analisi geopolitica a supporto della Cyber Threat Intelligence

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Analisi geopolitica a supporto della Cyber Threat Intelligence](https://www.ictsecuritymagazine.com/wp-content/uploads/geopolitica-a-supporto-della-Cyber-Threat-Intelligence.jpg)

# Analisi geopolitica a supporto della Cyber Threat Intelligence

A cura di:[Andrea Leoni](#molongui-disabled-link)  Ore 6 Dicembre 202223 Settembre 2025

La geopolitica e la Cyber Threat Intelligence (CTI) stanno diventando due ambiti sempre più interconnessi nella difesa dagli attacchi informatici. Il cyberspazio è oggi una vera e propria arena strategica, dove gli interessi nazionali, economici e militari si riflettono in operazioni digitali condotte da Threat Actors sempre più sofisticati. L’attacco del 2015 alla rete elettrica ucraina dimostra come un evento geopolitico possa avere immediate conseguenze anche nel dominio cyber, trasformando le tensioni internazionali in strumenti di guerra digitale.

## Cyber Threat Intelligence e geopolitica: un approccio multidisciplinare

In questo contesto, la Cyber Threat Intelligence non si limita alla raccolta di dati tecnici, ma deve integrare l’analisi geopolitica per comprendere le motivazioni, gli obiettivi e i possibili scenari futuri. Profilare i Threat Actors, infatti, significa non solo identificare le loro TTP (Tactics, Techniques & Procedures), ma anche leggere le dinamiche geopolitiche che orientano le loro campagne: dai gruppi state-sponsored alle ondate di hacktivism legate a eventi internazionali.

Un approccio multidisciplinare che unisca geopolitica e Cyber Threat Intelligence consente quindi di anticipare con maggiore precisione le minacce emergenti, prevedere quali Threat Actors potrebbero attivarsi in relazione a piani strategici nazionali, tensioni diplomatiche o obiettivi economici, e orientare meglio le difese di governi, imprese e supply chain globali.

## Un approccio multidisciplinare per la previsione dell’attività di Threat Actors

Il cyberspazio oggi è a tutti gli effetti una dimensione reale, con effetti concreti anche sul mondo fisico come insegna ad esempio il caso dell’[attacco alla rete elettrica Ucraina del 2015](https://cyberlaw.ccdcoe.org/wiki/Power_grid_cyberattack_in_Ukraine_%282015%29). Gli attaccanti, ottenendo prima credenziali amministrative tramite phishing, hanno lanciato un malware distruttivo su alcuni server di compagnie elettriche, causando un diffuso black out nella nazione.

Questo rende la cybersicurezza uno dei temi principali del nostro tempo, imperativa per tutelare gli interessi nazionali in un contesto in cui la cybersicurezza di uno stato non coincide più con quella dei suoi confini.

Per proteggersi dagli attacchi informatici, oltre a mezzi più storicamente conosciuti come protezioni perimetrali, protezioni per gli endpoint, messa a punto di processi adeguati ed altri, il trend degli anni recenti è anche l’utilizzo della cyber threat intelligence.

##### Che cos’è la Cyber Threat Intelligence

Una semplice definizione di cyber threat intelligence può essere il processo di acquisire, attraverso molteplici fonti, conoscenza su minacce ad un determinato ambiente. Include la raccolta e l’analisi di informazioni al fine di profilare possibili minacce cyber dal punto di vista tecnico, di risorse, di motivazioni e di intenti. E proprio sulle motivazioni esiste un punto di contatto con la geopolitica.

##### Geopolitica: definizione e impatto sul cyberspazio

La geopolitica non ricade facilmente all’interno di un’unica definizione. Semplificando, e in modo non esaustivo, si può definire come disciplina che identifica le sorgenti, le pratiche e le rappresentazioni che permettono il controllo di territori e l’estrazione di risorse.

La chiave di lettura della geopolitica sono quindi gli obiettivi degli Stati ed i mezzi che essi utilizzano per raggiungerli.

##### Internet come strumento geopolitico

Parlando di mezzi, Internet è diventato una alternativa all’interazione fisica per vari motivi: è più economico e subito disponibile, è presente il problema dell’attribuzione delle azioni, ed eventuali ritorsioni restano attualmente al di sotto della soglia delle forze armate, anche la NATO infatti parlando di risposta comune ai cyberattacchi resta sul [dominio virtuale](https://www.nato.int/cps/en/natohq/news_168435.htm?selectedLocale=en).

##### Threat Actors e motivazioni degli attacchi

Considerando invece gli obiettivi, è chiaro che nessun attacco avviene senza un contesto, ossia uno specifico momento, in uno specifico ambiente e con una specifica motivazione. È dunque possibile sfruttare la conoscenza di tali motivazioni per cercare di predire quali possibili minacce potrebbero attivarsi, e nello specifico per l’ambito cyber quali state-sponsored actors potrebbero compiere operazioni nel prossimo futuro per sostenere quegli obiettivi.

Ad esempio, esaminando il Five Years Plan cinese 2016-20206 in cui, tra le misure presenti, aveva un ruolo importante “Made in China 2025”, che aveva come obiettivo il miglioramento dell’industria interna cinese e il riuscire ad occupare un ruolo più ampio nella supply chain globale, si sarebbe potuto ipotizzare che diverse aziende occidentali sarebbero potute essere vittima di attacchi volti alla sottrazione di know-how e proprietà intellettuale in ambito produttivo.

Oppure guardando ...