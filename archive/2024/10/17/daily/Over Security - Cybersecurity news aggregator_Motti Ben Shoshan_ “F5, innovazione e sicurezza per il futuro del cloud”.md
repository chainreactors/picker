---
title: Motti Ben Shoshan: “F5, innovazione e sicurezza per il futuro del cloud”
url: https://www.securityinfo.it/2024/10/16/motti-ben-shoshan-f5-intervista-cybertech/
source: Over Security - Cybersecurity news aggregator
date: 2024-10-17
fetch_date: 2025-10-06T18:54:56.557939
---

# Motti Ben Shoshan: “F5, innovazione e sicurezza per il futuro del cloud”

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Motti Ben Shoshan: “F5, innovazione e sicurezza per il futuro del cloud”

Ott 16, 2024  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [In evidenza](https://www.securityinfo.it/category/in-evidenza/), [Interviste](https://www.securityinfo.it/category/insterviste/)
 [0](https://www.securityinfo.it/2024/10/16/motti-ben-shoshan-f5-intervista-cybertech/#respond)

---

**F5** si distingue nel settore della cybersecurity per la sua capacità di offrire un portafoglio completo di soluzioni in un contesto in costante evoluzione.

Ne abbiamo parlato al Cybertech con **Motti Ben Shoshan**, **Direttore del canale di F5** per Europa Meridionale, Medio Oriente e Africa, che nella seguente intervista spiega come l’azienda stia evolvendosi per rispondere alle sfide del mercato, garantendo soluzioni all’avanguardia per il cloud.

**Qual è il servizio di F5 più richiesto in Europa? Si tratta di una domanda omogenea o ci sono aree geografiche dove è particolarmente ricercato?**

F5 è un’azienda che offre servizi a 360 gradi. Le nostre tre piattaforme principali sono quella core di sicurezza, che è dove F5 ha iniziato nel 1996, che dopo anni di evoluzione ora si chiama BIG-IP Next; poi c’è la piattaforma NGINX e infine Distributed Cloud Platform.

Queste tre soluzioni forniscono una protezione end-to-end a partner e clienti, partendo dal livello del codice, fino all’applicazione e all’utente finale.

Tutte e tre sono più o meno allo stesso livello di domanda ma la crescita più rapida la stiamo registrando sulla Distributed Cloud Platform.

Le aziende di qualsiasi dimensione, dalle startup alle organizzazioni tradizionali, mostrano un crescente bisogno di soluzioni SaaS e cloud distribuite, che garantiscano lo stesso livello e la stessa consistenza in termini di sicurezza per le loro applicazioni.

![](https://www.securityinfo.it/wp-content/uploads/2024/10/Motti-Ben-Shoshan-F5-cover-1024x576.jpg)

Motti Ben Shoshan è Direttore del canale di F5 per Europa Meridionale, Medio Oriente e Africa.

**F5 si rivolge esclusivamente al mercato enterprise o sta ampliando il proprio target?**

F5 si rivolge al mercato enterprise ma non solo. La nostra offerta è estremamente flessibile: possiamo adattarci alle esigenze sia di grandi aziende che di piccole realtà. Siamo molto agili e offriamo soluzioni sia a livello di piattaforma che di singoli prodotti.

I nostri servizi possono essere consumati indipendentemente dalla dimensione del cliente, che si tratti di hardware, software o modelli di consumo flessibili. Siamo presenti sia on-prem che nel cloud, coprendo tutte le esigenze dal mercato entry-level fino all’enterprise.

**Qual è la principale ragione per cui scegliere F5? Escludendo la sicurezza, che è ormai un dato comune tra tutte le aziende…**

F5 si evolve strategicamente nel panorama della cybersecurity investendo in ricerca e sviluppo.  E rispondendo alla tua domanda, direi per il nostro impegno nell’innovazione e nell’adattabilità, testimoniata dal continuo investimento in questo settore. Ciò assicura che le nostre soluzioni siano sempre all’avanguardia per rispondere ai bisogni in evoluzione dei nostri clienti.

Con l’adozione crescente di infrastrutture cloud, vediamo una domanda sempre maggiore di soluzioni di sicurezza per il cloud. F5 sta investendo in tal senso, con soluzioni innovative che proteggono gli ambienti cloud e garantiscono ai clienti la sicurezza di cui hanno bisogno.

Un altro elemento cruciale è l’automazione, che è un fattore chiave nel mondo digitale di oggi. Le soluzioni F5 sono progettate per automatizzare molti dei compiti manuali legati alla gestione della sicurezza, permettendo alle organizzazioni di rispondere rapidamente alle minacce e mantenere un alto livello di protezione.

Grazie a tutti questi elementi, F5 è ben posizionata per rispondere alla crescente domanda di soluzioni di cybersecurity in un contesto di trasformazione digitale.

![](https://www.securityinfo.it/wp-content/uploads/2024/10/NGNIX-1024x576.jpg)

F5 NGINX fornisce una suite di prodotti che, insieme, costituiscono il nucleo di ciò che le organizzazioni necessitano per creare applicazioni e API con prestazioni elevate, affidabilità, sicurezza e scalabilità.

**Riguardo alla piattaforma NGINX, quali sono le sue caratteristiche tecniche che vorrebbe mettere in risalto?**

È una domanda molto tecnica alla quale eviterei di rispondere perché richiederebbe un livello di approfondimento destinato probabilmente a un pubblico molto tecnico.

NGINX offre soluzioni molto importanti ma spiegare i dettagli del suo funzionamento a livello di codice potrebbe essere di difficile comprensibile per tutti.

Posso comunque dire che la piattaforma è molto rilevante per sviluppatori e professionisti SecOps, sebbene la maggior parte del nostro pubblico sia più interessata alle nostre soluzioni principali come Big-IP e Distributed Cloud Platform.

**Parliamo allora del canale: in che modo supportate i vostri partner di canale? E devono essere certificati per collaborare con F5?**

Nel mondo digitale dinamico di oggi, le organizzazioni si trovano a gestire ecosistemi di dati complessi, che spaziano dai sistemi legacy on-premise fino alle infrastrutture cloud e ai dispositivi edge. Questa complessità rende estremamente difficile garantire una visibilità, un controllo e una sicurezza completa sui dati.

Il nostro ecosistema di canale permette ai partner di supportare e guidare la strategia di cybersecurity per i nostri clienti. Oggi i clienti non cercano solo un prodotto specifico ma una soluzione completa, un’architettura end-to-end. Ti dicono di cosa hanno bisogno e spetta a te fare il lavoro di “reverse engineering”.

Investiamo molto nel nostro canale in termini di risorse con abilitazione, accreditamenti, certificaz...