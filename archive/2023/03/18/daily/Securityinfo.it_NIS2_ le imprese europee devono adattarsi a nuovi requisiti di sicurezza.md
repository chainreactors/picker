---
title: NIS2: le imprese europee devono adattarsi a nuovi requisiti di sicurezza
url: https://www.securityinfo.it/2023/03/17/nis2-imprese-europee-requisiti-sicurezza/?utm_source=rss&utm_medium=rss&utm_campaign=nis2-imprese-europee-requisiti-sicurezza
source: Securityinfo.it
date: 2023-03-18
fetch_date: 2025-10-04T09:59:56.803212
---

# NIS2: le imprese europee devono adattarsi a nuovi requisiti di sicurezza

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## NIS2: le imprese europee devono adattarsi a nuovi requisiti di sicurezza

Mar 17, 2023  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Privacy](https://www.securityinfo.it/category/approfondimenti/privacy/), [RSS](https://www.securityinfo.it/category/rss/)
 [0](https://www.securityinfo.it/2023/03/17/nis2-imprese-europee-requisiti-sicurezza/#respond)

---

Nuove regolamentazioni all’orizzonte: **dopo il GDPR, le imprese europee dovranno preoccuparsi anche della NIS2** (Network and Information System Security). Pubblicata il 27 dicembre 2022 ed entrata in vigore lo scorso 16 gennaio, **la direttiva prevede nuovi standard di cybersecurity per compagnie di diversi settori**. **Josue Ledesma di Bitdefender [ha condiviso un’ottima panoramica](https://www.bitdefender.com/blog/businessinsights/what-is-nis2-and-other-frequently-asked-questions/)** sull’ultima versione della direttiva e sull’impatto che avrà sulle organizzazioni.

La NIS2 è la seconda versione di una regolamentazione già attiva dal 2016. La prima stesura è poco conosciuta perché coinvolgeva molte meno aziende e descriveva requisiti poco stringenti; queste nuove disposizioni, al contrario, coinvolgono compagnie appartenenti a diversi settori e impongono **regole più ferree per la cybersecurity e la gestione del rischio aziendale.**

## I requisiti di NIS2 e le imprese impattate

Con le ultime indicazioni europee in materia di sicurezza informatica, **le imprese devono adattare i propri sistemi e processi per rispettare i nuovi requisiti.** Come riportato da Ledesma, l’Unione Europea impone alle imprese di gestire il rischio all’interno del loro network e dei loro sistemi informativi; viene richiesto poi di implementare un set di misure di sicurezza per la gestione delle vulnerabilità e del cyber rischio.

![NIS2](https://www.securityinfo.it/wp-content/uploads/2023/03/8149503_3834318-scaled.jpg)

Freepik

La Commissione Europea pone l’attenzione in particolare sulla **supply chain**, e richiede alle aziende di **concentrarsi sulla protezione dei processi più a rischio**. Le imprese dovranno inoltre definire un team di professionisti esperti in cybersecurity, che si occuperà di monitorare e approvare le misure di sicurezza. In caso di incidente, le organizzazioni dovranno rispondere in una finestra che va dalle 24 alle 72 ore dalla sua individuazione; entro un mese dovranno poi consegnare agli organi di competenza un report dettagliato sull’accaduto.

**Il NIS2 individua due tipi di imprese: le “essenziali” e le “importanti”**. Le prime sono compagnie con più di 250 dipendenti e un fatturato di 50 milioni -; le seconde sono compagnie che hanno tra i 50 e i 250 dipendenti e un fatturato annuale di 10 milioni.

Delle prime fanno parte imprese dei settori energetico, dei trasporti, bancario e finanziario, delle bevande e della gestione dei rifiuti, di infrastrutture digitali e gestione di servizi ICT, spaziale e aeronautico, e quelle della pubblica amministrazione. Le organizzazioni “importanti” comprendono invece i servizi di posta e corrieri, le industri del settore chimico e manifatturiero, provider digitali e organizzazioni di ricerca. **Saranno i singoli stati dell’Unione a definire la lista delle imprese di una e dell’altra categoria** che dovranno rispettare le nuove indicazioni del NIS.

![public administration](https://www.securityinfo.it/wp-content/uploads/2023/03/blue-card-with-european-flag-purple-background.jpg)

Freepik

## Controlli più stringenti e multe più salate

Rispetto alla prima versione del NIS, **le nuove indicazioni non solo impongono regole più severe, ma prevedono anche controlli periodici** dagli organi designati. Per assicurare un maggior rispetto delle direttive l’Unione Europea eseguirà ispezioni on-site e audit di sicurezza. Oltre alla documentazione consegnata dalle imprese, la Commissione potrebbe richiedere ulteriori informazioni sulle misure in atto per misurare il livello di gestione del rischio.

**Le imprese hanno fino al 18 ottobre 2024 per adattare la propria infrastruttura** affinché aderisca alle nuove disposizioni di sicurezza. Le multe per il mancato rispetto dei termini arrivano fino a 7 milioni di dollari o l’1,4% del fatturato per le imprese importanti, mentre per le organizzazioni “essenziali” le sanzioni arrivano a 10 milioni di dollari o il 2% del fatturato. In entrambi i casi verrà scelto il valore più alto tra i due.

![NIS2](https://www.securityinfo.it/wp-content/uploads/2023/03/6041325_3127335-scaled.jpg)

Freepik

Le imprese europee dovrebbero già cominciare a valutare lo stato dei propri sistemi e adeguarli ai nuovi standard di sicurezza. Bitdefender consiglia di **identificare le unità e i dipartimenti che rientrano nello scope di NIS2**, valutare la qualità dell’attuale gestione del rischio e definire nuove misure di sicurezza per rendere i sistemi conformi ai nuovi requisiti. **L’implementazione delle nuove misure passa per una strategia d’azione ben definita, e dovrà coinvolgere anche eventuali fornitori.**

Condividi l'articolo

* [Tweet](https://twitter.com/share)

---

* [cybersecurity](https://www.securityinfo.it/tag/cybersecurity/), [GDPR](https://www.securityinfo.it/tag/gdpr/), [industria](https://www.securityinfo.it/tag/industria/), [industrie europee](https://www.securityinfo.it/tag/industrie-europee/), [NIS2](https://www.securityinfo.it/tag/nis2/), [sicurezza aziendale](https://www.securityinfo.it/tag/sicurezza-aziendale/), [Unione Europea](https://www.securityinfo.it/tag/unione-europea/)

[Le minacce più diffuse in EMEA secondo Akamai](https://www.securityinfo.it/2023/03/17/le-minacce-piu-diffuse-in-emea-secondo-akamai/)
[Ogni riscatto ransomware pagato finanzia altri 9 attacchi](https://www.secu...