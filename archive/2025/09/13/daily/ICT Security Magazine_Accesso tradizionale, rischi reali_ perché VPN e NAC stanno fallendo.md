---
title: Accesso tradizionale, rischi reali: perché VPN e NAC stanno fallendo
url: https://www.ictsecuritymagazine.com/articoli/vpn-nac/
source: ICT Security Magazine
date: 2025-09-13
fetch_date: 2025-10-02T20:07:01.422847
---

# Accesso tradizionale, rischi reali: perché VPN e NAC stanno fallendo

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica Digitale](https://www.ictsecuritymagazine.com/argomenti/geopolitica-digitale/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Report VPNs Under Siege 2025: statistiche su vulnerabilità VPN e adozione ZTNA per sicurezza aziendale moderna NAC](https://www.ictsecuritymagazine.com/wp-content/uploads/nac-vpn.png)

# Accesso tradizionale, rischi reali: perché VPN e NAC stanno fallendo

A cura di:[Redazione](#molongui-disabled-link)  Ore 12 Settembre 202512 Settembre 2025

Viviamo e lavoriamo in un mondo dove l’infrastruttura è ibrida, distribuita, e sempre più cloud-native. Eppure, molti team IT e di sicurezza fanno ancora affidamento su strumenti come VPN tradizionali e NAC (Network Access Control) per proteggere l’accesso alla rete aziendale. Sono soluzioni che conosciamo bene, su cui abbiamo costruito anni di policy e processi. Ma siamo sicuri che stiano ancora facendo il loro lavoro?

Secondo l’ultimo report *“*[*VPNs Under Siege 2025*](https://www.netskope.com/resources/reports-guides/vpns-under-siege-why-you-need-zero-trust-access-in-2025)*”* realizzato da Netskope in collaborazione con [Cybersecurity Insiders](https://www.cybersecurity-insiders.com/), la risposta è chiara – e piuttosto allarmante: questi strumenti non solo non bastano più, ma possono diventare una vulnerabilità.

## Quando la fiducia diventa un rischio

Nel report, oltre la metà delle organizzazioni intervistate (56%) ha dichiarato di aver subito almeno un incidente di sicurezza collegato all’uso delle VPN nell’ultimo anno. Alcuni casi – come la vulnerabilità CVE-2025-0282 di Ivanti, sfruttata attivamente per eseguire codice da remoto senza autenticazione – mostrano quanto possa essere pericoloso affidarsi a soluzioni pensate per un contesto completamente diverso da quello attuale.

Il problema di fondo? Le VPN concedono un **accesso implicito e indiscriminato** a tutta la rete, offrendo agli attaccanti proprio ciò che cercano. E i NAC non se la cavano meglio: progettati per un mondo on-premise e perimetrico, oggi faticano a offrire una protezione coerente in ambienti dinamici e distribuiti. Il 53% degli intervistati ritiene che non siano più adeguati per fronteggiare le minacce moderne.

## Il costo nascosto: performance, frustrazione e complessità

I dati parlano chiaro anche dal punto di vista dell’esperienza utente e dell’operatività IT: il 22% degli utenti si lamenta della lentezza delle connessioni VPN, il 19% trova frustranti i meccanismi di autenticazione, e i team IT devono quotidianamente fare i conti con problemi di performance (21%) e supporto (18%).

E non è tutto. Il 91% delle organizzazioni afferma che le VPN rendono molto complesso fornire accesso a terze parti o integrare sistemi durante fusioni e acquisizioni. In un mondo dove l’agilità è un requisito, le VPN rappresentano un freno.

## ZTNA: da trend a strategia concreta

La buona notizia? Il cambiamento è già in corso. Sempre più realtà stanno abbracciando lo **Zero Trust Network Access (ZTNA)**, un modello pensato per fornire accesso sicuro **solo alle risorse necessarie, solo per il tempo necessario**, e sempre verificando contesto, identità e postura dei dispositivi.

Il report mostra che il 26% delle organizzazioni ha già implementato ZTNA, mentre un altro 37% prevede di farlo entro l’anno. Le ragioni principali?

* **Maggiore sicurezza (78%)**
* **Gestione semplificata (63%)**
* **Performance migliorate (51%)**

ZTNA consente un accesso rapido, contestuale e granulare, senza compromettere né la produttività né l’usabilità – ed elimina i punti ciechi delle VPN e dei NAC.

## Dalla sostituzione alla trasformazione dell’accesso

Ma non si tratta solo di “rimpiazzare” qualcosa. Le organizzazioni stanno cercando una **trasformazione completa**, una piattaforma che integri ZTNA con una visione più ampia di Secure Service Edge (SSE), visibilità in tempo reale e policy coerenti in ambienti ibridi.

Alcuni dati chiave:

* **l’86%** degli intervistati richiede visibilità in tempo reale per migliorare rilevazione e risposta.
* **il 75%** vuole coerenza nell’applicazione delle policy, indipendentemente da dove risiedono le risorse.
* **il 60%** desidera che ZTNA sia parte integrante di una piattaforma SSE, per un accesso realmente unificato e sicuro.

L’obiettivo non è solo “proteggere” meglio, ma costruire un accesso **a prova di futuro**.

## Ripensare la sicurezza degli accessi per il mondo reale

Il messaggio del report *VPNs Under Siege 2025* è chiaro: **non possiamo più difendere un’architettura moderna con strumenti del passato**. VPN e NAC hanno fatto il loro tempo. È ora di abbracciare un approccio adattivo, intelligente e continuo alla sicurezza degli accessi.

ZTNA non è solo un trend: è una risposta concreta a un’esigenza reale. Funziona dove i sistemi legacy falliscono: applica accessi con privilegi minimi, verifica continuamente il contesto di utenti e dispositivi e fornisce visibilità in tempo reale su tutto l’ambiente – dalle app cloud ai sistemi on-premise, fino alle reti OT e [IoT](https://www.ictsecuritymagazine.com/pubblicazioni/onboarding-dei-dispositivi-iot/). È lo strumento con cui possiamo offrire accesso selettivo e verificato a ogni risorsa – ovunque si trovi – senza compromettere le prestazioni, senza appesantire i team IT, e senza lasciare aperte porte agli attaccanti.

Il report *“*[*VPNs Under Siege 2025*](https://www.netskope.com/resources/reports-guides/vpn...