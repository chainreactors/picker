---
title: Cybersecurity, la Corte dei conti europea ha bocciato l'Italia
url: https://www.wired.it/article/cybersecurity-italia-pnrr-corte-conti-europa/
source: Instapaper: Unread
date: 2024-10-12
fetch_date: 2025-10-06T18:56:17.976102
---

# Cybersecurity, la Corte dei conti europea ha bocciato l'Italia

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Cybersecurity, la Corte dei conti europea ha bocciato l'Italia

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Riccardo Piccolo](/contributor/riccardo-piccolo/)

[Diritti](/diritti/)

10.10.2024

# Cybersecurity, la Corte dei conti europea ha bocciato l'Italia

La relazione annuale 2023 evidenzia gravi carenze nell'attuazione degli obiettivi di sicurezza informatica del Pnrr. L'Italia ha presentato analisi invece di azioni concrete di potenziamento

![Cybersecurity](https://media-assets.wired.it/photos/615d7b33fcea30231044d026/16:9/w_2560%2Cc_limit/wired_placeholder_dummy.png)

Cybersecurity Getty Images

Un giudizio severo sulla cybersecurity, che non lascia spazio a equivoci. Nella sua **relazione annuale sull'esercizio finanziario 2023**, pubblicata ufficialmente il 10 ottobre ma che *Wired* aveva potuto visionare in anteprima, **la Corte dei conti europea** ha messo nero su bianco le sue perplessità sull'operato **dell'Italia nell'ambito della cybersicurezza**. Un settore cruciale per il paese, finanziato con ben **67,25 milioni di euro dal [Piano nazionale di ripresa e resilienza (Pnrr)](https://www.wired.it/article/startup-fondo-intelligenza-artificiale-blockchain-infratel/).**

## Le risorse del Pnrr per la transizione digitale

[Nonostante l'importanza strategica del comparto cyber](https://www.wired.it/article/diritti-umani-digitali-coalizione-italia/) e le ingenti risorse stanziate, i progressi fatti dal nostro Paese appaiono ancora insufficienti. *"**Lo stato membro ha presentato sette relazioni per dimostrare le azioni di rafforzamento** volte a potenziare le strutture di sicurezza"*, si legge nella relazione della Corte dei conti europea. *"Tali relazioni comprendevano **un'analisi della posizione di cibersicurezza**, nonché dei rischi e dell'impatto, mentre ai sensi della direttiva Nis 2 queste azioni **costituiscono solo uno dei dieci elementi necessari** per la gestione del rischio esistente per la sicurezza delle reti e dei sistemi informativi"*.

**La direttiva Nis 2** (Network and information security 2), [entrata in vigore nel gennaio 2023,](https://www.wired.it/article/agenzia-per-la-cybersicurezza-nazionale-frattasi-formazione-studenti-lavoratori/) rappresenta il quadro normativo europeo aggiornato per la cybersicurezza. Essa stabilisce **10 elementi chiave** per una gestione efficace dei rischi informatici, di cui l'analisi dei rischi e dell'impatto è solo il primo tassello. Gli altri nove elementi comprendono l'implementazione di politiche e procedure di sicurezza, la gestione degli incidenti, la continuità operativa, la sicurezza della supply chain e dei sistemi, le **procedure di test, l'efficacia delle misure adottate, la formazione del personale e la conformità normativa**. Questi aspetti richiedono azioni concrete e tangibili, non solo valutazioni teoriche. In altre parole, invece di mettere in campo **azioni concrete di potenziamento delle difese cyber**, come previsto dagli obiettivi del Pnrr, **l'Italia si sarebbe limitata a produrre analisi e valutazioni**. Un approccio giudicato insufficiente dai magistrati contabili europei, secondo cui *"sei relazioni non costituivano un miglioramento delle capacità interne di monitoraggio e controllo, ma semplicemente un'analisi di tali capacità"*.

Questa carenza nell'implementazione pratica è particolarmente preoccupante considerando la complessità e l'ampiezza degli altri elementi della direttiva Nis 2. Per esempio, la gestione degli incidenti di sicurezza implica **la creazione di team di risposta rapida**, **protocolli di comunicazione e piani di contenimento dei danni**. La sicurezza della supply chain richiede una **revisione completa dei processi di approvvigionamento IT**, con valutazioni approfondite dei fornitori e clausole contrattuali stringenti. L'Italia sembra aver trascurato questi aspetti cruciali, concentrandosi eccessivamente sulla fase analitica.

Eppure, sulla carta, i progetti in cantiere appaiono ambiziosi e articolati. Come si legge sul sito del ministero dell'Interno, gli investimenti strategici in tema di cybersecurity a cura del Dipartimento della pubblica sicurezza prevedono la ***realizzazione di 28 "Cyber Lab" per l'analisi forense presso la Polizia Postale*** *(per un totale di 29 milioni di euro), un **Centro di Valutazione presso il Cert** del Viminale (9,25 milioni) e un **Security operation center del dipartimento** (altri 29 milioni)*. A questi si aggiungono gli interventi a cura dell'Agenzia per la cybersicurezza nazionale, volti a “*sviluppare le capacità di resilienza cyber del paese, rafforzare le attività di scrutinio tecnologico e potenziare la sicurezza informatica della pubblica amministrazione”*.

Questi progetti, se realizzati efficacemente, potrebbero contribuire a soddisfare alcuni degli elementi richiesti dalla direttiva Nis 2. I Cyber Lab, ad esempio, potrebbero migliorare le capacità di analisi degli incidenti, mentre il Security Operation Center potrebbe rafforzare il monitoraggio e la risposta alle minacce in tempo reale. Tuttavia, **il gap tra progettazione e implementazione sembra ancora ampio**, e non è chiaro come questi interventi si integrino in una strategia complessiva che copra tutti gli aspetti della direttiva europea.

## L'Italia in ritardo sulla cybersicurezza

Il giudizio negativo è confermato a *Wired* anche da **Carlo Alberto Manfredi Selvaggi, membro italiano della Corte dei conti europea**. *"Sui progetti per la cybersecurity del Pnrr, la Corte dei conti europea ha riscontrato dei problemi, a differenza della Commissione"*, spiega il magistrato. In sostanza, mentre la **Commissione europea** aveva dato il via libera ai progetti italiani sulla sicurezza informatica, ritenendoli in linea con gli obiettivi del Pnrr, i revisori di Lussemburgo sono **giunti a conclusioni opposte** dopo aver esaminato nel dettaglio la documentazione fornita dal nostro paese. Una divergenza di vedute emersa in tutta la sua evidenza durante la procedura di **"discarico" del bilancio comunitario,** ovvero quel passaggio in cui il Parlamento europeo, su raccomandazione del Consiglio Ue, approva l'esecuzione del bilancio da parte della Commissione.

Del resto, i numeri parlano chiaro. **Secondo gli ultimi dati dell'Itu, l'agenzia Onu per le telecomunicazioni**, **l'Italia si colloca al 18esimo posto in Europa per** **capacità di cybersicurezza**, dietro a Paesi come Estonia, Spagna e Polonia. Un ritardo che ci costa caro, non solo in termini di competitività e attrattività per gli investimenti esteri, ma anche di esposizione alle minacce informatiche. Basti pensare che, stando al **rapporto Clusit 2023**, nell'ultimo anno gli **attacchi cyber** alle nostre aziende e amministrazioni pubbliche sono **aumentati del 169%**, causando danni per oltre **2,5 miliardi di euro.**

## Le altre irregolarità nel bilancio Ue

La situazione critica evidenziata nell'ambito della **cybersicurezza italiana** si inserisce in un contesto più ampio di preoccupazioni riguardanti **l'attuazione del Pnrr** e la gestione dei fondi europei in generale. Una tendenza preoccupante che rischia di **compromettere la stessa attuazione del Piano**. Non a caso, la Corte dei conti Ue avverte che *"**circa un terzo dei pagamenti a fondo perduto effettuati nel 2023** a valere sul dispositivo per la ripresa e la resilienza non rispettava le norme e le condiz...