---
title: CERT AGID 15-21 febbraio: scoperte vulnerabilità nelle librerie per l’autenticazione a SPID e CIE
url: https://www.securityinfo.it/2025/02/24/cert-agid-15-21-febbraio-scoperte-vulnerabilita-nelle-librerie-per-lautenticazione-a-spid-e-cie/?utm_source=rss&utm_medium=rss&utm_campaign=cert-agid-15-21-febbraio-scoperte-vulnerabilita-nelle-librerie-per-lautenticazione-a-spid-e-cie
source: Securityinfo.it
date: 2025-02-25
fetch_date: 2025-10-06T20:38:46.041488
---

# CERT AGID 15-21 febbraio: scoperte vulnerabilità nelle librerie per l’autenticazione a SPID e CIE

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT AGID 15-21 febbraio: scoperte vulnerabilità nelle librerie per l’autenticazione a SPID e CIE

Feb 24, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [Intrusione](https://www.securityinfo.it/category/news/intrusione/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/02/24/cert-agid-15-21-febbraio-scoperte-vulnerabilita-nelle-librerie-per-lautenticazione-a-spid-e-cie/#respond)

---

Nel corso della settimana, il CERT-AGID ha identificato e analizzato **68 campagne malevole** nel contesto italiano di sua competenza.

Di queste**, 30 erano mirate specificamente all’Italia**, mentre le restanti 38, pur avendo un carattere generico, hanno comunque avuto un impatto sul Paese.

L’agenzia ha quindi messo a disposizione degli enti accreditati **1.048 indicatori di compromissione** (IoC) rilevati.

### I temi della settimana

Questa settimana **sono stati individuati 20 temi** sfruttati per la diffusione di campagne malevole in Italia.

Tra i più rilevanti, il tema “**Ordine**” è stato impiegato in numerose campagne, sia generiche che mirate al contesto italiano, con l’obiettivo di diffondere malware come Formbook, Modiloader, PXRECVOWEIWOEI, Guloader, AgentTesla, VipKeyLogger e Snake Keylogger.

Il tema “**Documenti**” è stato utilizzato per due campagne di phishing ai danni dell’Agenzia delle Entrate e per diverse operazioni, prevalentemente italiane, volte a diffondere i malware Lokibot, Mekotio, AgentTesla, Lumma Stealer, Xworm e Rhadamanthys.

![](https://www.securityinfo.it/wp-content/uploads/2025/02/CERT-AGID-cover-3.jpg)

Nel corso della settimana, il CERT-AGID ha identificato 68 campagne malevole e messo a disposizione degli enti accreditati 1.048 indicatori di compromissione (IoC) rilevati.

Nel settore “**Banking**“, è stata rilevata una campagna di phishing italiana contro utenti PayPal e un’altra di carattere generico rivolta ai clienti di HSBC. Inoltre, tre campagne italiane hanno sfruttato questo tema per diffondere i malware MassLogger RAT, SpyNote e Snake Keylogger.

Il tema “**Fattura**” è stato invece al centro di numerose campagne, in gran parte di carattere generico, finalizzate alla distribuzione di malware come Remcos, Mispadu, Mint Stealer e MassLogger RAT.

Tra gli eventi di particolare interesse, si segnala che negli ultimi giorni sono state individuate e risolte vulnerabilità nelle **librerie .NET utilizzate per l’autenticazione a SPID e CIE**.

Le falle di sicurezza, segnalate al CERT-AGID dalla **società Shielder**, riguardavano il meccanismo di verifica delle risposte SAML. Il problema interessava esclusivamente i Service Provider che avevano implementato l’autenticazione tramite queste librerie .NET, esponendoli a potenziali attacchi.

Parallelamente, il CERT-AGID ha rilevato nuove campagne di phishing che **sfruttano il nome e il logo di** **INPS e dell’Agenzia delle Entrate**. I cybercriminali, facendo leva sulla promessa di presunti rimborsi o sulla minaccia di sanzioni fiscali, cercano di indurre le vittime a fornire dati sensibili, tra cui nome, cognome, indirizzo, numero di telefono, copie di documenti d’identità e dati delle carte di pagamento.

Infine, a cinque mesi dall’ultima segnalazione, è tornata in Italia una **campagna malevola mirata alla diffusione dell’infostealer “Obj3ctivity”**, noto anche come “PXRECVOWEIWOEI”.

Questa volta l’attacco inizia con una mail in lingua italiana contenente un’immagine sfocata, che nasconde un collegamento a una pagina di download di un file JavaScript malevolo.

![](https://www.securityinfo.it/wp-content/uploads/2025/02/CERT-AGID-temi-4.png)

Fonte: CERT-AGID

Lo script, dopo una prima fase di offuscamento, **scarica ed esegue un secondo script JS**, che a sua volta attiva un comando PowerShell, concludendo l’infezione attraverso il download e l’esecuzione di un payload finale: un file eseguibile .NET codificato in base64.

### Malware della settimana

Nel corso della settimana sono state individuate **19 famiglie di malware** che hanno colpito il territorio italiano.

Tra le campagne di maggiore rilevanza emergono **SnakeKeylogger**, con due campagne italiane e sette generiche a tema “Ordine”, “Banking” e “Preventivo”, distribuite tramite email con allegati ZIP, RAR, Z e 7Z.

**Formbook** è stato rilevato in sei campagne generiche a tema “Prezzi”, “Ordine” e “Delivery”, diffuse attraverso email contenenti allegati ZIP, DOCX e XLS.

**AgentTesla** è invece stato identificato in tre campagne italiane e due generiche a tema “Ordine” e “Documenti”, veicolate tramite email con allegati ZIP, RAR e COM.

**VIPKeylogger** è stato coinvolto in quattro campagne generiche a tema “Pagamenti” e “Ordine”, propagate tramite email con allegati RAR, GZ e 7Z.

**Masslogger** è stato rilevato in due campagne italiane e due generiche con tematiche “Fattura”, “Preventivo” e “Banking”, diffuse attraverso email con allegati ZIP, PDF, ISO e TAR.

**Lokibot** è stato individuato in tre campagne italiane a tema “Ordine” e “Documenti”, veicolate tramite email con allegati ZIP e GZ. **Remcos**, invece, è stato rilevato in tre campagne generiche a tema “Ordine” e “Fattura”, diffuse tramite email con allegati DOCX e XZ.

![](https://www.securityinfo.it/wp-content/uploads/2025/02/CERT-AGID-malware-3.png)

F...