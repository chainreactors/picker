---
title: Quantum Hacking – Hackerare la crittografia quantistica
url: https://www.ictsecuritymagazine.com/articoli/quantum-hacking-hackerare-la-crittografia-quantistica/
source: ICT Security Magazine
date: 2023-03-29
fetch_date: 2025-10-04T11:04:04.359344
---

# Quantum Hacking – Hackerare la crittografia quantistica

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/Quantum-Hacking.jpg)

# Quantum Hacking – Hackerare la crittografia quantistica

A cura di:[Redazione](#molongui-disabled-link)  Ore 28 Marzo 202326 Luglio 2024

Il *Quantum Hacking* figura da tempo sui radar degli esperti di sicurezza, preannunciandosi come prossima frontiera degli attacchi informatici nonché come futura *“*[*big cybersecurity threat*](https://fortune.com/2022/07/01/cybersecurity-quantum-hacking-y2q-defenses-bcg/)*”*. Anche la crittografia Post-Quantistica evolve rapidamente, ma i computer quantistici potrebbero richiedere ancora un decennio per lo sviluppo.

Il Quantum Hacking potrebbe violare sistemi crittografici senza lasciare tracce, usando tecniche come laser per manipolare q-bit. Questa minaccia richiede analisi approfondite dei rischi e strategie di difesa innovative. Governi e aziende investono nella ricerca, con il NIST che standardizza algoritmi PQC. L’impatto potenziale sulla sicurezza nazionale e commerciale è significativo, rendendo cruciale l’inclusione del Quantum Hacking nelle discussioni sulla futura sicurezza informatica.

Indice degli argomenti

* [Post-Quantum Cryptography (PQC): lo stato dell'arte nella sicurezza informatica](#postquantum-cryptography-pqc-lo-stato-dellarte-nella-sicurezza-informatica)
* [Quantum Hacking: minaccia incombente per la crittografia quantistica e la sicurezza informatica](#quantum-hacking-minaccia-incombente-per-la-crittografia-quantistica-e-la-sicurezza-informatica)
* [Le sfide future della cybersecurity nell'era del Quantum Hacking](#le-sfide-future-della-cybersecurity-nellera-del-quantum-hacking)

## Post-Quantum Cryptography (PQC): lo stato dell’arte nella sicurezza informatica

La crittografia è una tecnologia dall’impiego estremamente pervasivo e risulta oggi cruciale nella protezione di innumerevoli processi tecnologici, dalle comunicazioni via web ai pagamenti elettronici.

Tra entusiasmi collettivi e qualche rara [voce contraria, come quella del matematico Gil Kalai](https://www.quantamagazine.org/gil-kalais-argument-against-quantum-computers-20180207/), lo sviluppo di una crittografia quantistica ritenuta praticamente “inespugnabile” sul fronte della sicurezza procede spedita da ormai quasi vent’anni; ma sebbene alcune aziende, come il colosso [IBM che in questi anni ha raggiunto traguardi lodevoli nello sviluppo di hardware e nel software quantistici](https://www.ibm.com/easytools/runtime/hspx/prod/public/X0027/PortalX/it/it/page/pageTemplate?s=78c374df5c884363b46454a5ffefb5d9&c=5ee2c50e1f374725b08d9f24b2fc6027%3Flnk%3Dithpv18l2), sostengano di poter tagliare il traguardo molto prima, è opinione prevalente che per la piena [operabilità dei computer quantistici](https://www.rand.org/pubs/research_reports/RRA1482-4.html) sarà necessario attendere almeno un altro decennio.

Richiedendo potenze di calcolo smisurate – [ancora proibitive per le capacità delle macchine attualmente disponibili](https://www.ictsecuritymagazine.com/articoli/elaboratori-quantistici-e-crittografia-post-quantum-oggi/) – e costi altrettanto elevati, ad oggi tali tecnologie non hanno infatti affrontato il banco di prova della diffusione commerciale, restando circoscritte agli ambienti della ricerca accademica o industriale.

Un forte impulso alle ricerche in materia proviene anche dai governi (con USA, Russia e Cina in testa per mole degli investimenti dedicati), viste le rilevanti implicazioni per la sicurezza nazionale; negli Stati Uniti, in seno al [NIST, è in atto un processo teso a valutare e standardizzare i più affidabili algoritmi di PQC](https://csrc.nist.gov/Projects/post-quantum-cryptography/round-4-submissions), da poco arrivato al quarto giro di *submissions*.

## Quantum Hacking: minaccia incombente per la crittografia quantistica e la sicurezza informatica

Con l’espressione *Quantum Hacking* si fa riferimento all’insieme di tecniche che si ipotizza potranno essere messe a punto, allorché saranno disponibili *quantum computer* che abiliteranno la potenza di calcolo richiesta, per violare i sistemi di comunicazione protetti da protocolli di crittografia, al fine di esfiltrarne dati o compiere altre attività malevole.

Come dimostrato da diversi esperimenti [(key recovery attack on the Supersingular Isogeny Diffie-Hellman protocol, SIDH](https://eprint.iacr.org/2022/975)) e ricerche ([Lasers crack two commercial quantum cryptographic systems](https://www.nature.com/articles/news.2010.436)) tra le metodologie impiegate potrebbe rientrare l’utilizzo di laser per “abbagliare” il segnale di trasmissione dei *q-bit*, simulando una naturale attenuazione del segnale stesso così da offuscare ogni traccia dell’attacco in corso; ovvero anche tecniche meno sofisticate ([Single-Core CPU Cracked Post-Quantum Encryption](https://thehackernews.com/2022/08/single-core-cpu-cracked-post-quantum.html)).

E se il fatto che i canali protetti da crittografia quantistica possano astrattamente essere violati è già di per sé fonte di preoccupazione, le principali minacce alla sicurezza deriverebbero dalla possibilità di farlo senza lasciare alcuna traccia.

## Le sfide future della cybersecurity nell’era del Quantum Hacking

Appare intuitivo come in tal modo gli attacchi informatici potrebbero pro...