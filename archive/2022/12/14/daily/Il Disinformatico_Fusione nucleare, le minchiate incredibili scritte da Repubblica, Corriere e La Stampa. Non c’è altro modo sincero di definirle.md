---
title: Fusione nucleare, le minchiate incredibili scritte da Repubblica, Corriere e La Stampa. Non c’è altro modo sincero di definirle
url: http://attivissimo.blogspot.com/2022/12/fusione-nucleare-le-minchiate.html
source: Il Disinformatico
date: 2022-12-14
fetch_date: 2025-10-04T01:27:37.261571
---

# Fusione nucleare, le minchiate incredibili scritte da Repubblica, Corriere e La Stampa. Non c’è altro modo sincero di definirle

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2022/12/13

### Fusione nucleare, le minchiate incredibili scritte da *Repubblica*, *Corriere*, ANSA e *La Stampa*. Non c’è altro modo sincero di definirle

*Pubblicazione iniziale: 2022/12/13 21:57. Ultimo aggiornamento: 2022/12/14
18:30.*

A proposito dell’[annuncio odierno](https://www.energy.gov/livestream)
del raggiungimento di una tappa importante verso uno sfruttamento pratico
della fusione nucleare, *Repubblica*, il *Corriere*, ANSA e
*La Stampa* hanno pensato bene di informare i loro lettori deliziandoli
con quella che posso solo definire come una *compilation* di minchiate.
Non è volgarità: è una descrizione meramente tecnica dei fatti.

---

Jaime D’Alessandro scrive su *Repubblica* ([link intenzionalmente alterato](https://www.lemutanderepubblica.it/green-and-blue/2022/12/13/news/fusione_nucleare_annuncio_stati_uniti-378841273/); [copia permanente](https://archive.ph/4DcfI)) che

> "192 laser hanno riscaldato a oltre cento milioni di gradi un nucleo, che
> ha richiesto mesi per essere costruito, ad una velocità superiore a quella
> della luce..."

Lo fa, oltretutto, in un virgolettato, che attribuisce a un fisico del
Lawrence Livermore National Laboratory,
[Marvin Adams](https://www.energy.gov/nnsa/person/marvin-marv-adams), che fra le altre cose è vicedirettore per i programmi della Difesa degli
Stati Uniti. Qui non si può parlare di *refuso,* *bufala*,
*svista* o *baggianata*. Detta come va detta: è una minchiata, e di
dimensioni irresponsabilmente apocalittiche perché messa in bocca
*come virgolettato* a un fisico autorevolissimo, che quindi il lettore ha
il diritto di presumere che parli con competenza. È una minchiata che fa
inorridire chiunque abbia una conoscenza scientifica di base.

Screenshot per gli increduli:

[![](https://blogger.googleusercontent.com/img/b/R29vZ2xl/AVvXsEi6WFvInjm8gtR6b2gD2s9sUhQr510OBI4RvRKgiu0r8pp0Bg2o6GILJLxC1qbe0ANzYisRceH0FifsfYFq2ETFELMo756VNv61ZMbAKYEJCPmmTLw1YlnXuFWgctA2mHCSc8ejj-EnFSFtDyCi2VYB7dqPikok9iCZ1ZJj8dc2JMJqcRPArIQ/w640-h213/Screenshot%202022-12-13%20at%2021.59.21.png)](https://blogger.googleusercontent.com/img/b/R29vZ2xl/AVvXsEi6WFvInjm8gtR6b2gD2s9sUhQr510OBI4RvRKgiu0r8pp0Bg2o6GILJLxC1qbe0ANzYisRceH0FifsfYFq2ETFELMo756VNv61ZMbAKYEJCPmmTLw1YlnXuFWgctA2mHCSc8ejj-EnFSFtDyCi2VYB7dqPikok9iCZ1ZJj8dc2JMJqcRPArIQ/s768/Screenshot%202022-12-13%20at%2021.59.21.png)

Marvin Adams non ha detto nulla di nemmeno vagamente assimilabile a quella
cretinata sulla *“velocità superiore a quella della luce”* durante la
conferenza stampa di presentazione del
[risultato scientifico](https://www.llnl.gov/news/national-ignition-facility-achieves-fusion-ignition), che potete vedere qui sotto. Adams parla da 11:44 a 15:30.

Ho
[chiesto](https://twitter.com/disinformatico/status/1602758325799723009)
a D’Alessandro quale sia la sua fonte e quale sia il testo originale e sto
aspettando una sua risposta. Ringrazio
[@andbrusa](https://twitter.com/AndBrusa/status/1602721702533890049)
che mi ha segnalato l’articolo di *Repubblica*.

---

Ma questa non è l’unica minchiata incredibile scritta dai giornali su questa
notizia scientifica. C’è anche quest’altra ([link intenzionalmente alterato](https://www.lemutandecorriere.it/esteri/22_dicembre_12/atomo-pulito-scienza-01dd4ade-7a1b-11ed-940e-9b2491325fc5.shtml); [copia permanente](https://archive.ph/Wsg4a)), segnalata da
[Beatrice Mautino (@divagatrice)](https://twitter.com/divagatrice/status/1602561539336175618)
e attribuita da Federico Rampini a Claudio Descalzi,
*“chief executive dell’Eni”*. Tenetevi forte:

> La fusione «è il contrario della fissione», sottolinea, ricordando che questa
> nuova tecnologia «non genera radioattività, non produce scorie». Ha costi
> bassi, usa come materia prima l’acqua «pesante», cioè non distillata: anche
> quella di mare. E la consuma in piccole quantità, «da una bottiglia può
> generare 250 megawatt in un anno».

Il *Corriere* ci spiega che
*l’acqua pesante è acqua non distillata*. Sapevatelo. Intere generazioni
di studenti di fisica vengono travolte dal gastrospasmo. Probabilmente a loro non
resterà la forza di notare l’ulteriore minchiata, che normalmente spiccherebbe
ma di fronte a quella sull’acqua pesante sbiadisce totalmente come un peto in un uragano: i megawatt al
posto dei megawattora.

Rituale screenshot per i minchiatascettici:

[![](https://blogger.googleusercontent.com/img/b/R29vZ2xl/AVvXsEg7I1-1NPBkLyuvNqxJI7Y8kRddi8OY9W9q9k4DXEf6iXaHcAHQ3zRAWv5EyNUH1nt7ga3wRzfeSEh1h1e4pP7mrAoofEi4SDWPNhomtgr7glKuvrjnIJULsVUhb_JJCXYn7FSI4AbHjU9Szn471Cfyo2yMaORIvxUixt3IhmU3EvqwbHUjsGo/w400-h189/Screenshot%202022-12-13%20at%2021.42.22.png)](https://blogger.googleusercontent.com/img/b/R29vZ2xl/AVvXsEg7I1-1NPBkLyuvNqxJI7Y8kRddi8OY9W9q9k4DXEf6iXaHcAHQ3zRAWv5EyNUH1nt7ga3wRzfeSEh1h1e4pP7mrAoofEi4SDWPNhomtgr7glKuvrjnIJULsVUhb_JJCXYn7FSI4AbHjU9Szn471Cfyo2yMaORIvxUixt3IhmU3EvqwbHUjsGo/s595/Screenshot%202022-12-13%20at%2021.42.22.png)

Fra l’altro, per il suo articolo Rampini ricicla pari pari un
[intero blocco di testo](https://books.google.ch/books?id=pMyZEAAAQBAJ&pg=PT82&dq=%22ha+costi+bassi,+usa+come+materia+prima%22&hl=it&sa=X&ved=2ahUKEwiC4MGruff7AhUrgv0HHb2lDh4Q6AF6BAgIEAI#v=onepage&q=%22ha%20costi%20bassi%2C%20usa%20come%20materia%20prima%22&f=false)
tratto dal suo libro *Il lungo inverno*. A sinistra il testo
*intero* dell’articolo di Rampini per il *Corriere*; a destra quello
del libro dello stesso Rampini:

[![](https://blogger.googleusercontent.com/img/b/R29vZ2xl/AVvXsEiL_2aCkNaKOD9OaIHmUNNLdqo_OI-H89BLupYwNGuaTD2CnPfGxsdL9lSRI7Bo2Fc7U2FMkCow3tqaIQLkbt2ogevkkhFBMPwIXxw6FXHQyR2VeCfwnNrWjh2-2jiJup3vIphRj_hXhDVHwo2UIQRGTnXHFGqsMgcEW8a7oAVDNfqcNnswzHk/w640-h600/Screenshot%202022-12-13%20at%2021.52.15.png)](https://blogger.googleusercontent.com/img/b/R29vZ2xl/AVvXsEiL_2aCkNaKOD9OaIHmUNNLdqo_OI-H89BLupYwNGuaTD2CnPfGxsdL9lSRI7Bo2Fc7U2FMkCow3tqaIQLkbt2ogevkkhFBMPwIXxw6FXHQyR2VeCfwnNrWjh2-2jiJup3vIphRj_hXhDVHwo2UIQRGTnXHFGqsMgcEW8a7oAVDNfqcNnswzHk/s1084/Screenshot%202022-12-13%20at%2021.52.15.png)

---

Su *La Stampa*, invece, un articolo non firmato ([link intenzionalmente modificato](https://www.lemutandelastampa.it/esteri/2022/12/13/news/gli_usa_annunciano_la_svolta_storica_sulla_fusione_nucleare-12410485/); [copia permanente](https://archive.ph/9bTvX)) ci spiega il
*vero* risultato straordinario dei fisici statunitensi: secondo il
giornale, sono riusciti a far stare una mezza palla da basket dentro una
capsulina che sta in un cilindro grande come quello mostrato dal fisico Marvin
Adams durante la conferenza stampa. Questa:

[![](https://blogger.googleusercontent.com/img/b/R29vZ2xl/AVvXsEii--fE8f8Bq0J67Qzynd4XVrKN3OGvfID2IfBWDujdG3AL6kj4nDTsbd_59QfHpLFUnEB0XP7mFCVfNkGtodOjov45HVx43Q87GrH8VVN-bGq3EEEkMW21tD6Hz7Z5_Pg696LLOV_aL9HGgGwqif5x8IL5x59zLlERxNqHTHYlc3axRQ97XkQ/s16000/Screenshot%202022-12-13%20at%2023.27.25.png)](https://blogger.googleusercontent.com/img/b/R29vZ2xl/AVvXsEii--fE8f8Bq0J67Qzynd4XVrKN3OGvfID2IfBWDujdG3AL6kj4nDTsbd_59QfHpLFUnEB0XP7mFCVfNkGtodOjov45HVx43Q87GrH8VVN-bGq3EEEkMW21tD6Hz7Z5_Pg696LLOV_aL9HGgGwqif5x8IL5x59zLlERxNqHTHYlc3axRQ97XkQ/s1628/Screenshot%202022-12-13%20at%2023.27.25.png)

*La Stampa* scrive infatti:
*“192 laser giganti della National Ignition Facility del laboratorio
californiano hanno bombardato un piccolo cilindro delle dimensioni di metà
di una **palla da basket**, contenente un nocciolo di idrogeno
congelato.”*
E ancora:
*“Marv Adams, vice amministratore per i programmi di difesa della 'National
Nuclear Security Administ...