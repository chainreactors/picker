---
title: Stop alla Privacy Sandbox di Google
url: https://www.securityinfo.it/2025/04/23/stop-alla-privacy-sandbox-di-google/?utm_source=rss&utm_medium=rss&utm_campaign=stop-alla-privacy-sandbox-di-google
source: Securityinfo.it
date: 2025-04-24
fetch_date: 2025-10-06T22:08:15.512927
---

# Stop alla Privacy Sandbox di Google

Aggiornamenti recenti Ottobre 6th, 2025 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Stop alla Privacy Sandbox di Google

Apr 23, 2025  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Gestione dati](https://www.securityinfo.it/category/news/gestione-dati-news/), [In evidenza](https://www.securityinfo.it/category/in-evidenza/), [News](https://www.securityinfo.it/category/news/), [RSS](https://www.securityinfo.it/category/rss/)
 [0](https://www.securityinfo.it/2025/04/23/stop-alla-privacy-sandbox-di-google/#respond)

---

A sei anni dal primo [annuncio](https://www.securityinfo.it/2020/11/26/google-lancia-privacy-sandbox-ecco-il-progetto-per-il-futuro-del-web/), Google ha deciso di fare un (grosso) passo indietro sulla sua **Privacy Sandbox** e di tornare all’uso dei cookie di terze parti.

In un [post](https://privacysandbox.com/news/privacy-sandbox-next-steps/) sul proprio blog la compagnia ha spiegato che il cambio di direzione è dovuto alle **“*visioni contrastanti su cambiamenti che possono impattare la disponibilità dei cookie di terze parti*“**, facendo riferimento a sviluppatori, enti regolatori e i soggetti dell’industria pubblicitaria che si sono fortemente opposti al progetto fin dall’inizio.

“*L’adozione di tecnologie che migliorano la privacy ha subito un’accelerazione, sono emerse nuove opportunità per salvaguardare e proteggere le esperienze di navigazione delle persone con l’intelligenza artificiale e il panorama normativo mondiale si è notevolmente evoluto. Tenendo conto di tutti questi fattori, **abbiamo deciso di mantenere il nostro attuale approccio per offrire agli utenti la possibilità di scegliere i cookie di terze parti in Chrome e non introdurremo un nuovo prompt standalone per i cookie di terze parti***” ha affermato Anthony Chavez, VP, Privacy Sandbox di Google.

![Privacy Sandbox Google](https://www.securityinfo.it/wp-content/uploads/2025/04/124620.jpg)

Con Privacy Sandbox l’obiettivo di Google era **spostare la profilazione utente dai cookie di terze parti al browser** per ridurre il numero di informazioni condivise con compagnie terze. Gli utenti vengono comunque tracciati, ma i loro dati sono anonimizzati e riguardano solo le categorie di interesse e aree tematiche specificate dal singolo utente, non il dettaglio della navigazione.

Attivando questa funzionalità gli utenti possono scegliere quali interessi condividere con le compagnie terze e quali no, in modo da ricevere gli annunci più rilevanti.

Molti grandi nomi del mondo tech avevano avanzato le loro preoccupazioni e i loro dubbi per questa scelta, chi sostenendo che non fosse un aiuto effettivo per la privacy, chi sollevando il problema della generazione degli argomenti e della classificazione dei siti web; inoltre, la scelta di Google rischiava di **accentrare ancora di più il controllo del web sul colosso di Mountain View**.

Insomma, quella che secondo Google sarebbe dovuta essere la rivoluzione della privacy sul web, è stata relegata a una mera opzione: gli utenti possono infatti scegliere se usare o meno Privacy Sandbox dalle impostazioni di sicurezza di Chrome.

Google ha specificato che continuerà a migliorare la protezione dal tracking per la modalità incognito di Chrome e che **prevede di lanciare [IP Protection](https://privacysandbox.google.com/protections/ip-protection?hl=it) nel terzo trimestre del 2025**. La feature promette di ridurre il rischio di tracciamento nascosto e bloccare la condivisione dell’IP dell’utente con terze parti.

Condividi l'articolo

* [Tweet](https://twitter.com/share)

---

* [Chrome](https://www.securityinfo.it/tag/chrome/), [cookie](https://www.securityinfo.it/tag/cookie/), [cookie terze parti](https://www.securityinfo.it/tag/cookie-terze-parti/), [Google](https://www.securityinfo.it/tag/google/), [privacy sandbox](https://www.securityinfo.it/tag/privacy-sandbox/), [profilazione utenti](https://www.securityinfo.it/tag/profilazione-utenti/)

[Scoperto un nuovo spyware Android che colpisce l'esercito russo](https://www.securityinfo.it/2025/04/24/scoperto-un-nuovo-spyware-android-che-colpisce-lesercito-russo/)
[SuperCard X, il nuovo malware Android che sottrae i dati delle carte di pagamento](https://www.securityinfo.it/2025/04/22/supercard-x-il-nuovo-malware-android-che-sottrae-i-dati-delle-carte-di-pagamento/)

---

![](https://secure.gravatar.com/avatar/25fb9b2d4cf1cb03debb642c725b4309?s=90&d=mm&r=g)

##### [Marina Londei](https://www.securityinfo.it/author/marina-londei/)

##### Articoli correlati

* [![Google e la privacy: sanzione multimilionaria per informazioni fuorvianti](https://www.securityinfo.it/wp-content/uploads/2025/09/security-4868167_1920-1-120x85.jpg)](https://www.securityinfo.it/2025/09/10/google-e-la-privacy-sanzione-multimilionaria-per-informazioni-fuorvianti/ "Google e la privacy: sanzione multimilionaria per informazioni fuorvianti")

  [Google e la privacy: sanzione...](https://www.securityinfo.it/2025/09/10/google-e-la-privacy-sanzione-multimilionaria-per-informazioni-fuorvianti/ "Permanent link to Google e la privacy: sanzione multimilionaria per informazioni fuorvianti")

  Set 10, 2025  [0](https://www.securityinfo.it/2025/09/10/google-e-la-privacy-sanzione-multimilionaria-per-informazioni-fuorvianti/#respond)
* [![Il data breach contro Salesloft impatta centinaia di servizi](https://www.securityinfo.it/wp-content/uploads/2025/09/Gemini_Generated_Image_evjthoevjthoevjt-120x85.png)](https://www.securityinfo.it/2025/09/02/il-data-breach-contro-salesloft-impatta-centinaia-di-servizi/ "Il data breach contro Salesloft impatta centinaia di servizi")

  [Il data breach contro Salesloft impatta...](https://www.securityinfo.it/2025/09/02/il-data-breach-contro-salesloft-impatta-centinaia-di-servizi/ "Permanent link to Il data breach contro Salesloft impatta centinaia di servizi")

  Set 02, 2025  [0](https://www.secur...