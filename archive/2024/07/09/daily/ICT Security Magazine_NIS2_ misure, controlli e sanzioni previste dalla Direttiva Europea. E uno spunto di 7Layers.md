---
title: NIS2: misure, controlli e sanzioni previste dalla Direttiva Europea. E uno spunto di 7Layers
url: https://www.ictsecuritymagazine.com/notizie/nis2-misure-controlli-e-sanzioni-previste-dalla-direttiva-europea-e-uno-spunto-di-7layers/
source: ICT Security Magazine
date: 2024-07-09
fetch_date: 2025-10-06T17:46:40.005828
---

# NIS2: misure, controlli e sanzioni previste dalla Direttiva Europea. E uno spunto di 7Layers

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![7layers Direttiva NIS2: Requisiti, Settori Coinvolti e Misure di Sicurezza per la Conformità](https://www.ictsecuritymagazine.com/wp-content/uploads/nis2.jpg)

# NIS2: misure, controlli e sanzioni previste dalla Direttiva Europea. E uno spunto di 7Layers

A cura di:[Redazione](#molongui-disabled-link)  Ore 8 Luglio 202426 Settembre 2025

Con la Direttiva NIS2, l’Unione Europea innalza gli standard di cybersecurity introducendo obblighi stringenti per aziende ed enti operanti in settori critici. La normativa, che aggiorna la precedente NIS1, amplia il perimetro dei soggetti coinvolti e definisce nuovi requisiti per la gestione del rischio, la protezione delle infrastrutture digitali e la risposta agli incidenti informatici. In questo approfondimento vedremo quali sono i settori interessati, le misure di sicurezza richieste, i controlli previsti e le sanzioni per inadempienza, con un focus sulle opportunità per le organizzazioni che sapranno adeguarsi in tempo.

## Direttiva NIS2: Requisiti, Settori Coinvolti e Misure di Sicurezza per la Conformità

La cybersecurity non è più solo una questione tecnica: al contrario, è ormai diventata una componente critica della sicurezza comune e oggetto di normazione nazionale e internazionale.

Da diversi anni, l’Unione Europea ha promosso provvedimenti volti ad armonizzare il quadro normativo per costruire uno spazio digitale Europa sicuro e resiliente, in grado di reggere la competizione globale.

[La recente direttiva NIS2](https://www.ictsecuritymagazine.com/articoli/la-direttiva-nis2-il-quadro-giuridico-italiano/) (*Network and Information Security*), che aggiorna la precedente NIS del 2016 (di seguito per comodità NIS1), rappresenta un passo significativo in tale direzione.

Vediamo in dettaglio quali sono i requisiti della normativa e come implementare le misure di sicurezza necessarie, nonché quali siano i controlli e le sanzioni previste in caso di inadempienze.

### Cos’è la NIS2?

La NIS2 è una Direttiva comunitaria che mira a migliorare il livello di sicurezza delle reti e dei sistemi informativi dei soggetti ritenuti critici che operano sul territorio dell’UE. Definendo requisiti più rigorosi rispetto alla NIS1 e ampliando in modo significativo il campo di applicazione, la NIS2 si propone di uniformare a un livello elevato le capacità di resilienza e di gestione degli incidenti che potrebbero compromettere sistemi e reti dei soggetti pubblici e privati che sorreggono alla vita della comunità europea.

Approvata nel 2022 ed entrata in vigore nel 2023, la direttiva prevede come termine ultimo per la sua adozione da parte degli Stati membri entro il 17 ottobre 2024.

#### Settori Interessati dalla NIS2

In ragione delle crescenti e allarmanti minacce informatiche, NIS2 allarga il raggio d’azione previsto da NIS1 con l’obiettivo di mettere in sicurezza tutti quei settori i cui sistemi e le cui reti, se seriamente compromessi, potrebbero portare a impatti rilevanti sul tessuto sociale a livello nazionale e transfrontaliero.

In particolare, la direttiva include nel perimetro di applicazione 18 settori suddivisi fra soggetti altamente critici e ulteriori soggetti critici.

Fra i soggetti altamente critici troviamo gli operatori del settore energetico, sanitario, spaziale, bancario (ambito in cui la NIS2 cederà il passo al regolamento DORA), dei trasporti, delle infrastrutture digitali, della distribuzione dell’acqua unitamente a enti della pubblica amministrazione. Le grandi aziende che operano nei settori altamente critici sono considerate soggette essenziali mentre le medie imprese sono considerate soggetti importanti.

Operatori postali, produttori e distributori alimentari, gestori di rifiuti, enti di ricerca, aziende di manufacturing sono alcune delle categorie incluse fra gli ulteriori soggetti critici. In questo caso le medie e grandi imprese che operano in tali settori sono considerate soggetti importanti.

Salvo eccezioni, legate ad ambiti specifici (e.g. infrastrutture digitali), le piccole imprese al momento sono escluse (al netto delle ricadute in termini di supply chain).

## Implementazione delle Misure di Sicurezza Necessarie

NIS2 definisce una serie di requisiti con cui le realtà coinvolte dovranno confrontarsi. È opportuno precisare che le prescrizioni normative riguardano sia i soggetti essenziali, sia i soggetti importanti, che differiscono invece per controlli previsti e valori massimi delle sanzioni applicabili.

Le misure richieste dalla direttiva dovranno essere in ogni caso attuate in virtù di un criterio di proporzionalità valutato in funzione della criticità dei servizi supportati e quindi in ultima analisi dei rischi effettivi che potrebbero inficiarne l’erogazione.

### 1. Valutazione e Gestione del Rischio

La valutazione del rischio è il primo passo per implementare le misure di sicurezza richieste dalla direttiva in esame. Gli enti convolti sono tenuti a definire politiche e procedure per identificare le risorse critiche, analizzare le minacce che potrebbero comprometterne la sicurezza, identificarne le vulnerabilità che potrebbero essere sfruttate. Grazie a questo processo, le organizzazioni coinvolte potranno individuare le misure di sicurezza da mettere in campo e il livello di implementazione più opportuno di ...