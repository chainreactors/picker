---
title: Guerre di Rete - I cercapersone erano l’innesco della guerra
url: https://guerredirete.substack.com/p/guerre-di-rete-i-cercapersone-erano
source: Over Security - Cybersecurity news aggregator
date: 2024-10-07
fetch_date: 2025-10-06T18:52:40.330885
---

# Guerre di Rete - I cercapersone erano l’innesco della guerra

[![Guerre di Rete](https://substackcdn.com/image/fetch/$s_!JKxa!,w_80,h_80,c_fill,f_auto,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F9c3cbe9e-1c39-4535-99d8-940270e03588_1010x1010.png)](/)

# [Guerre di Rete](/)

IscrivitiAccedi

# Guerre di Rete - I cercapersone erano l’innesco della guerra

### Cosa sappiamo ancora di quell’evento. Poi leak e giornalismo. E AI.

[![Avatar di Carola Frediani](https://substackcdn.com/image/fetch/$s_!tOoV!,w_36,h_36,c_fill,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F9403bb00-3959-45dc-afb5-ac7994d708b8_750x741.jpeg)](https://substack.com/%40guerredirete)

[Carola Frediani](https://substack.com/%40guerredirete)

ott 06, 2024

23

3

Condividi

[![](https://substackcdn.com/image/fetch/$s_!IlCV!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F05f256ca-0b90-4966-bc1c-b1088f5830fa_1024x408.jpeg)](https://substackcdn.com/image/fetch/%24s_%21IlCV%21%2Cf_auto%2Cq_auto%3Agood%2Cfl_progressive%3Asteep/https%3A//substack-post-media.s3.amazonaws.com/public/images/05f256ca-0b90-4966-bc1c-b1088f5830fa_1024x408.jpeg)

Hong Kong, aggiuntasi nella pista che riscostruisce il giro dei cercapersone.

**Guerre di Rete - una newsletter di notizie cyber
di Carola Frediani
N.192 - 6 ottobre 2024**

Iscriviti

*(Comunicazioni di servizio)
Specie per i nuovi, ricordo che questa newsletter (che oggi conta quasi 14mila iscritti - ma molti più lettori, essendo pubblicata anche online) è gratuita e del tutto indipendente, non ha mai accettato sponsor o pubblicità, e viene fatta nel mio tempo libero. Se vi piace potete contribuire inoltrandola a possibili interessati, o promuovendola sui social. Molti lettori sono diventati sostenitori facendo una [donazione.](https://www.paypal.com/donate/?hosted_button_id=V8WAZ44NT942C)*

[Dona alla newsletter](https://www.paypal.com/donate/?hosted_button_id=V8WAZ44NT942C)

*In più, il progetto si è ingrandito con un sito indipendente e noprofit di informazione cyber, [GuerrediRete.it](https://www.guerredirete.it/). Qui spieghiamo il [progetto](https://www.guerredirete.it/il-progetto/). Qui [l’editoriale](https://www.guerredirete.it/perche-e-il-momento-di-fare-e-informare/) di lancio del sito
Qui una **[lista con link dei nostri progetti](https://linktr.ee/guerredirete)** per avere un colpo d’occhio di quello che facciamo.

→ **Nel 2024** **si è aggiunta [Digital Conflicts](https://conflicts.digital/), una newsletter bimensile in inglese (fatta da me e Andrea Signorelli),** che per ora sarà principalmente una trasposizione della newsletter italiana, con alcune aggiunte e modifiche pensate per un pubblico internazionale (e con particolare attenzione all’Europa).
[Qui leggete il primo numero.](https://conflicts.digital/p/the-baltic-gps-interference?r=ej8xd&utm_campaign=post&utm_medium=web&showWelcome=true&fbclid=IwAR0Zqh9tDnczLbK_qVI0iJBuscHAvaDxK15Kt6o43NjLKfHU65HKJYrmp3I)
[Qui per iscriversi.](https://conflicts.digital/).

[Qui invece potete scaricare gratis](https://www.guerredirete.it/generazione-ai-ecco-il-nostro-ebook/) **il primo ebook di Guerre di Rete** che si intitola **Generazione AI** ed è dedicato agli ultimi sviluppi dell’intelligenza artificiale (uscito a settembre 2023).*

*Qui potete scaricare gratis il secondo ebook pubblicato,**[Il fronte cyber.](https://www.guerredirete.it/il-fronte-cyber-ecco-il-nostro-ebook/)**La prossima settimana la newsletter Guerre di Rete non uscirà perché sarò all’Internet Festival di Pisa.*

**In questo numero:
- Cosa sappiamo ancora dei cercapersone
- Giornalismo e leak: un libro e un’intervista
- Altro**

**GUERRA IN LIBANO**
**Cosa sappiamo ancora dei cercapersone**La scorsa newsletter era dedicata all’esplosione dei cercapersone e dei walkie-talkie in Libano (se non l’avete letta o in generale non avete seguito bene la vicenda [dateci un’occhiata](https://guerredirete.substack.com/p/guerre-di-rete-cercapersone-esplosi), perché darò alcune cose per scontate). A distanza di due settimane, cosa sappiamo o cosa si può dire di più?

Purtroppo è ormai evidente come l’esplosione dei cercapersone fosse solo la prima fase di una campagna più grande. Una campagna militare, anzi, chiamiamola pure col suo nome, una guerra, che viene aperta da un’operazione di intelligence preparata da anni, che prevede l’infiltrazione di Hezbollah (probabilmente anche umana, HUMINT, o Human Intelligence), una manipolazione della catena di approvvigionamento dei cercapersone, la creazione di società a fare da intermediari, e una parte diciamo “cyber”, su cui ancora è uscito molto poco, che consiste nella capacità di attivare i dispositivi riempiti di esplosivo a distanza in modo coordinato.

“Creare diffidenza nei confronti dei dispositivi di comunicazione all'interno di Hezbollah potrebbe essere una tattica mirata di Israele per “preparare lo spazio di battaglia” in vista delle imminenti operazioni militari israeliane contro il Libano”, aveva commentato a caldo su [Wired Usa](https://www.wired.com/story/hezbollah-israel-exploding-pagers-paranoia/) Thomas Rid, professore di studi strategici alla Johns Hopkins University e autore di Active Measures, specializzato in operazioni di disinformazione e influenza. “Rid paragona l'operazione agli attacchi informatici o fisici alle infrastrutture di “comando e controllo” all'inizio di un conflitto, come gli sforzi degli Stati Uniti, documentati nel libro Playing to the Edge dell'ex capo dell'NSA Michael Hayden, di distruggere le comunicazioni dell'esercito iracheno basate sulla fibra ottica nel 2003, per “indirizzare” le forze armate del nemico verso comunicazioni via radio più facilmente intercettabili”, scrive Wired.
Che continua: “Questo porta gli attacchi al comando e controllo a un livello completamente nuovo”, afferma Rid. “Hanno inviato il messaggio: 'No, non ci limitiamo a penetrare questi dispositivi e a sorvegliarvi, li facciamo letteralmente saltare in aria, togliendovi la fiducia che potevate avere nel vostro comando e controllo e anche in qualsiasi dispositivo futuro che potreste procurarvi”.

Questa fiducia è stata tolta però anche al resto della popolazione libanese che si trova da quel momento non solo ad affrontare l’incubo della guerra, degli attacchi aerei e degli sfollati, ma anche a vivere in uno stato di paranoia, diffidando di qualsiasi dispositivo, a partire dai telefoni, ma anche i power bank, i pannelli solari, o altri oggetti di uso comune, come riportato da molteplici [testimonianze](https://www.france24.com/en/live-news/20240919-fear-panic-haunt-lebanese-after-devices-explode) sui media.
Non solo in Libano: la compagnia aerea Emirates Airlines di Dubai ha [vietato](https://www.reuters.com/world/middle-east/dubais-emirates-airlines-bans-pagers-walkie-talkies-after-lebanon-attacks-2024-10-05/) ai passeggeri di trasportare cercapersone e walkie-talkie sui suoi voli.

**Esplosivi dentro le batterie?**

In quanto ai cercapersone, uno dei pochi elementi filtrati in questi giorni lo ha riferito CNN. Le autorità libanesi hanno utilizzato alcuni dei dispositivi rimasti spenti al momento dell'attacco, e quindi ancora intatti, per indagare su quanto avvenuto, facendoli esplodere.
“I cercapersone utilizzati nelle esplosioni controllate erano spenti al momento dell'attacco del 17 settembre, il che significa che non hanno ricevuto il messaggio che ha fatto esplodere i dispositivi compromessi”, [scrive CNN](https://edition.cnn.com/2024/09/27/middleeast/israel-pager-attack-hezbollah-lebanon-invs-intl/index.html). “Il modo in cui il materiale esplosivo è stato nascosto all'interno delle batterie dei cercapersone era così sofisticato da non poter essere individuato”, ha riferito una fonte dei servizi di sicurezza libanesi. “Il materiale esplosivo era incorporato nella batteria al litio del dispositivo ed er...