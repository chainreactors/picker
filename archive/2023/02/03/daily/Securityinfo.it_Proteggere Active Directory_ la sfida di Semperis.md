---
title: Proteggere Active Directory: la sfida di Semperis
url: https://www.securityinfo.it/2023/02/02/proteggere-active-directory-la-sfida-di-semperis/?utm_source=rss&utm_medium=rss&utm_campaign=proteggere-active-directory-la-sfida-di-semperis
source: Securityinfo.it
date: 2023-02-03
fetch_date: 2025-10-04T05:35:37.835317
---

# Proteggere Active Directory: la sfida di Semperis

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Proteggere Active Directory: la sfida di Semperis

Feb 02, 2023  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [Approfondimenti](https://www.securityinfo.it/category/approfondimenti/), [Mercato](https://www.securityinfo.it/category/approfondimenti/mercato/), [Prodotto](https://www.securityinfo.it/category/approfondimenti/prodotto/), [RSS](https://www.securityinfo.it/category/rss/)
 [0](https://www.securityinfo.it/2023/02/02/proteggere-active-directory-la-sfida-di-semperis/#respond)

---

[Semperis](https://www.semperis.com/) ha recentemente organizzato un incontro con Coley Burke, Chief Revenue Officer dell’azienda, per presentare l’azienda e le sue soluzioni; è stata l’occasione per **approfondire il panorama delle minacce e degli strumenti di protezione per Active Directory**, per cui Semperis propone soluzioni particolarmente efficaci e innovative.

**L’azienda è nata in Israele nel 2015** come tech startup grazie anche al supporto del Microsoft Incubator, ma si è poi evoluta in un’azienda completamente autonoma, che lo scorso anno ha ottenuto un investimento da 200 milioni di dollari da parte di [KKR](https://www.kkr.com/) e altri investitori.

![](https://www.securityinfo.it/wp-content/uploads/2023/02/Semperis_Coley-Burke_CRO_headshot_300dpi.png)

Coley Burke, Chief Revenue Officer di Semperis

Oggi Semperis ha quattro sedi principali: due negli Usa, una in Canada e una in Israele e si dedica in via esclusiva al **settore della Identity Threat Detection and Response**, una categoria introdotta piuttosto di recente nella classificazione degli strumenti di sicurezza.

Si tratta di soluzioni pensate per pre**venire, rilevare e mitigare le minacce che colpiscono i sistemi di gestione dell’identità**, un settore dominato da Active Directory di Microsoft.

AD è estremamente diffuso, ma figlio di un’epoca in cui **la sicurezza non era una preoccupazione pressante** come oggi: la prima versione risale, infatti, al 1996, e nonostante le inevitabili evoluzioni e aggiornamenti continua a rappresentare un potenziale punto debole per la sicurezza delle aziende.

Secondo Semperis, **Active Directory ha infatti debolezze sistemiche e non è stato costruito per resistere ad attacchi sofisticati**.

Active Directory è utilizzato come **strumento principale di gestione delle identità e delle autorizzazioni dal 90% delle aziende**, ed è quindi un elemento quasi universale nelle infrastrutture tecnologiche delle organizzazioni. Proprio per questo motivo, oltre che per la complessità intrinseca del prodotto, è un bersaglio particolarmente appetibile per gli attaccanti.

## L’identità è l’ultima linea di difesa

Semperis si concentra quindi sulla protezione di Active Directory, con soluzioni che possono essere applicate **sia alle installazioni on premise sia a quelle ospitate nel cloud** Azure (anche se, per ammissione dell’azienda, un’ampia maggioranza dei clienti utilizza ancora la prima soluzione).

I prodotti dell’azienda possono agire **sia per la protezione proattiva delle installazioni** ([Directory Services Protector](https://www.semperis.com/ds-protector/)) **sia nella fase di recovery e forensics** ([Active Directory Forest Recovery](https://www.semperis.com/adf-recovery/)), per mitigare eventuali violazioni e ripristinare uno stato pulito dell’installazione AD.

Infatti, ritornare a un sistema di **controllo delle identità che sia funzionante e pulito** è un requisito indispensabile per poi mettere in campo tutte le altre procedure di recupero: molti altri strumenti, infatti, partono dal presupposto che l’infrastruttura di gestione dell’identità sia attiva e funzionante.

Semperis offre strumenti di monitoraggio continuo, **con dashboard dedicate che possono segnalare le variazioni inattese** (come, per esempio, eventuali escalation dei privilegi) in maniera da consentire il blocco immediato di eventuali minacce e l’identificazione di comportamenti fuori dalla norma.

![](https://www.securityinfo.it/wp-content/uploads/2023/02/Purple-Knight-1.5-ReportSummary-Screen-Shot.png)

Se invece Active Directory fosse ormai compromesso, le funzioni di **recovery garantiscono un ripristino rapido e affidabile**, un fattore non del tutto scontato: secondo Burke, infatti, molti strumenti dichiarano di effettuare il backup di Active Directory, ma molto poche sono invece le soluzioni capaci di garantire l’effettivo ripristino in maniera semplice e rapida.

Semperis offre un interessante tool gratuito chiamato [Purple Knight](https://www.purple-knight.com/), che consente di effettuare **un’analisi dell’installazione di Active Directory** per ottenere una fotografia completa sullo stato del servizio, evidenziando in particolare eventuali problemi e punti deboli.

Condividi l'articolo

* [Tweet](https://twitter.com/share)

---

* [Active Directory](https://www.securityinfo.it/tag/active-directory/), [Azure](https://www.securityinfo.it/tag/azure/), [Identity Threat Detection and Response](https://www.securityinfo.it/tag/identity-threat-detection-and-response/), [Microsoft](https://www.securityinfo.it/tag/microsoft/), [Purple Knight](https://www.securityinfo.it/tag/purple-knight/), [Semperis](https://www.securityinfo.it/tag/semperis/), [Zero Trust](https://www.securityinfo.it/tag/zero-trust/)

[Il malware Prilex blocca le transazioni contactless](https://www.securityinfo.it/2023/02/03/il-malware-prilex-blocca-le-transazioni-contactless/)
[Nell'era del quantum computing servono nuove strategie di crittografia](https://www.securityinfo.it/2023/02/02/sicurezza-quantum-computing-crittografia/)

---

![](https://secure.gravatar.com/avatar/9ba6108fae91c2be66a7ef45ac2db49a?s=90&d=mm&r=g)

##### [Dario Orlandi](https://www.securityinfo.it/author/dario-orlandi/)

##### Articoli correlati

* [![Cohesity Identity Resilience: da...