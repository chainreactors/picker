---
title: Impronte digitali, perché possono scomparire
url: https://www.wired.it/article/impronte-digitali-scomparsa-cause-conseguenze/
source: Instapaper: Unread
date: 2024-09-02
fetch_date: 2025-10-06T18:26:44.890595
---

# Impronte digitali, perché possono scomparire

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Sì, le impronte digitali possono scomparire

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Dawn Fallik](/contributor/dawn-fallik/)

[Scienza](/scienza/)

31.08.2024

# Sì, le impronte digitali possono scomparire

È un fenomeno più diffuso di quanto pensiate e che ha conseguenze su diversi aspetti della nostra vita, dallo sblocco dei dispositivi alle pratiche per i documenti

![Lo sblocco di un telefono con l'impronta digitale](https://media-assets.wired.it/photos/66cdca4c4772b02cea17bf9c/16:9/w_2560%2Cc_limit/GettyImages-1977127901.jpg)

Lo sblocco di un telefono con l'impronta digitaleTatiana Maksimova/Getty Images

Mara Johnson-Groh, una divulgatrice scientifica freelance di 33 anni che vive nella Columbia Britannica, in Canada, **ha perso le [impronte digitali](https://www.wired.it/article/impronte-digitali-intelligenza-artificiale-studio-simili/)** circa dieci anni fa, quando ha iniziato a fare **arrampicata su roccia**. La forte pressione sulle dita necessaria per praticare lo sport le ha consumato soprattutto i polpastrelli del dito medio e dell’anulare.

La donna racconta che molti suoi compagni di scalata fanno **fatica a sbloccare i loro telefoni e computer usando le impronte digitali**. Per accedere ai suoi dispositivi, Johnson-Groh usa il pollice, che solitamente resta abbastanza intatto. Ma si è resa conto di avere un grosso problema quando **ha fatto domanda per la cittadinanza**: la prima fase dell’iter infatti prevedeva proprio la raccolta delle impronte digitali.

“*Sono andata alla stazione di polizia locale, mi hanno preso le impronte digitali e mi hanno detto che **l'impronta rilevata non era abbastanza definita***”, racconta. Gli agenti a quel punto le hanno consigliato di tornare dopo un paio di settimane. “*Non sapevano cosa avrebbero fatto se il sistema di rilevamento non avesse funzionato neanche la seconda volta*”, spiega.

## Perché perdiamo le impronte digitali

Le **tecnologie per il riconoscimento delle impronte digitali** vengono sempre più utilizzate per i [controlli di sicurezza negli aeroporti](https://www.wired.it/attualita/tech/2021/04/01/riconoscimento-facciale-imbarco-aereo-linate-aeroporto/) e per aprire le portiere delle automobili senza chiavi. Purtroppo, però, la conformazione unica di **creste e solchi** che caratterizza i nostri polpastrelli può **sbiadire o usurarsi temporaneamente**. E oggi un numero sempre maggiore di persone sta scoprendo quanto sia **facile** – e allo stesso tempo preoccupante – **perdere le proprie impronte digitali**.

La scomparsa delle impronte digitali è un **fenomeno naturale legato all’invecchiamento**: la pelle delle mani si assottiglia, mentre i dossi e le linee sui polpastrelli si **appiattiscono**, spiega il dermatologo Roger N. Haber, assistente alla cattedra di dermatologia al College of Medicine dell'Università dell'Illinois, che si occupa proprio di [questo tema](https://www.researchgate.net/publication/281274814_Absence_of_fingertips_with_focus_on_dermatological_etiologies_National_survey_and_review). Ma per le persone di tutte le età, la vita moderna è caratterizzata anche da una quantità crescente di quelli che Haber chiama "***microtraumi***", ovvero **danni causati dall'usura ripetuta dei polpastrelli**, che potrebbe aumentare il rischio di perdere le impronte digitali. Una tendenza che però non è mai stata oggetto di studi.

I microtraumi potrebbero essere determinati dalla **pressione ripetuta sulla stessa area di un dito** **dovuta all’uso del telefono**. Tuttavia, secondo Haber, la vera causa è la **dermatite da contatto irritativa** provocata dalle sostanze chimiche presenti nelle plastiche e nelle altre sostanze con cui interagiamo frequentemente. Non a caso le persone che lavorano nel settore sanitario, che si lavano spesso le mani e usano saponi speciali, hanno spesso **problemi con il riconoscimento delle impronte digitali**.

In genere **le impronte digitali si riformano nel giro di pochi mesi**, ma se la loro scomparsa non viene approfondita, il rischio è quello di ritrovarsi con un **problema a lungo termine**, afferma Haber. "*Si tratta di una condizione sottodiagnosticata*", aggiunge.

Sempre più persone raccontano di aver avuto **difficoltà a sbloccare il telefono o a superare un controllo di sicurezza**. Tuttavia non è chiaro se la tendenza sia dovuta ad alcuni cambiamenti fisiologici nelle mani o a qualche altra ragione rimasta sconosciuta fino al momento in cui le impronte digitali hanno iniziato a sostituire chiavi e password.

"*È una bella domanda. Ma non conosco la risposta*", afferma lo scienziato forense Glenn Langenburg, che però invita anche a considerare anche un **terzo fattore**: a volte i problemi di riconoscimento **dipendono dal dispositivo di lettura delle impronte e non dai polpastrelli**.

Le impronte digitali sono **utilizzate come sistema di riconoscimento da secoli**, sottolinea Simon A. Cole, professore all'UC Irvine che ha dedicato al tema il suo libro *Suspect Identities* del 2002. Gli inglesi iniziarono a usare le impronte digitali sui contratti in India nel XIX secolo e la polizia di Scotland Yard a Londra le rilevava per identificare i criminali già nel 1901. Nel 1902, una commissione di New York si basava sull’analisi delle impronte per identificare i candidati idonei a lavorare nel settore pubblico.

Cole spiega che all'inizio del XX secolo la convinzione era che il riscorso alla **biometria**, e in particolare del riconoscimento delle impronte digitali, avrebbe aiutato a plasmare **una società migliore**, con meno **frodi finanziarie** e **maggiore fiducia reciproca**. Si pensava che il governo americano avrebbe tenuto un archivio con le impronte digitali di tutti i cittadini. "*Negli anni Trenta e Quaranta, gli scout raccoglievano le impronte digitali delle persone per strada come una forma di dovere civico*", racconta il professore.

## Un fenomeno in crescita

Coltyn Stone-Lamontagne, 23 anni, studia informatica a Manitoba, in Canada. Negli ultimi sei anni si è pagato le tasse universitarie passando le estati a **piantare alberi** – circa tremila al giorno – per sostituire quelli distrutti dagli incendi boschivi o abbattuti per il legname. “*Fai qualche passo, ti abbassi per infilare la pala nel terreno, la tiri su, pianti l'albero e riempi il buco di terra molto rapidamente* – spiega –. *Devi lavorare più velocemente possibile, perché più alberi pianti più guadagni*".

Stone-Lamontagne indossa i guanti, ma la sporcizia e la terra riescono comunque a penetrare. Praticando lo stesso movimento con la vanga migliaia di volte e afferrando migliaia di alberi, sente **la sabbia che gli graffia le dita**. L’anno scorso ha notato per la prima volta che le sue mani si erano usurate: **non riusciva più a sbloccare il telefono con l’impronta digitale**.

“*Non mi ero reso conto di ciò che stava accadendo. Ho continuato a ignorare il problema. Pensavo di non riuscire a sbloccare il telefono per colpa di un taglio, o qualcosa del genere. **Allora ho provato con l'altro pollice, ma non ha funzionato nemmeno quello***”, racconta. A quel punto, lo studente ha utilizzato la sua password per entrare nelle impostazioni e provare a **reinserire l'impronta del pollice**: “*Non la leggeva, non la vedeva proprio. Ho dovuto usare il bordo del dito*", dice.

Dal momento che la forma delle nostre impronte digitali è **“incor...