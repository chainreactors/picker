---
title: La RSA Conference accoglie le soluzioni italiane di cybersecurity
url: https://www.securityinfo.it/2025/04/30/la-rsa-conference-accoglie-le-soluzioni-italiane-di-cybersecurity/
source: Over Security - Cybersecurity news aggregator
date: 2025-05-01
fetch_date: 2025-10-06T22:29:13.351708
---

# La RSA Conference accoglie le soluzioni italiane di cybersecurity

Aggiornamenti recenti Ottobre 6th, 2025 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## La RSA Conference accoglie le soluzioni italiane di cybersecurity

Apr 30, 2025  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Eventi](https://www.securityinfo.it/category/eventi/), [In evidenza](https://www.securityinfo.it/category/in-evidenza/), [News](https://www.securityinfo.it/category/news/), [RSS](https://www.securityinfo.it/category/rss/), [Tecnologia](https://www.securityinfo.it/category/news/tecnologia-news/)
 [0](https://www.securityinfo.it/2025/04/30/la-rsa-conference-accoglie-le-soluzioni-italiane-di-cybersecurity/#respond)

---

Quest’anno la **RSA Conference**, il più grande evento mondiale dedicato alla cybersecurity, ha accolto le soluzioni tecnologiche di **16 imprese italiane.** In programma dal 28 aprile al 1° maggio, la conferenza riunisce i principali player mondiali del mercato, approfondendo tecnologie che vanno dalla crittografia quantistica all’IA.

A guidare le realtà italiane è l’[ICE – Agenzia per la promozione all’estero e l’internazionalizzazione delle imprese italiane](https://www.ice.it/it/it) in partnership con l’[Agenzia per la Cybersicurezza Nazionale (ACN)](https://www.acn.gov.it/portale/home) e in collaborazione con il Ministero degli Affari Esteri e della Cooperazione Internazionale.

“**A*****lla RSA Conference mostriamo tecnologie come l’AI per la sicurezza, la biometria che rispetta la privacy e la crittografia post – quantistica**: strumenti pensati per chi deve proteggere infrastrutture critiche e catene di fornitura in tutto il mondo. Il nostro obiettivo è creare partnership industriali e tecnologiche che mettano a fattor comune l’ingegnosità italiana con l’ampiezza di mercato e la potenza di investimento dei leader internazionali*” ha dichiarato **Matteo Zoppas**, presidente di Agenzia ICE.

![RSA Conference](https://www.securityinfo.it/wp-content/uploads/2025/04/rsac2025-scaled.jpg)

Credits: Agenzia ICE

La missione italiana, presente presso l’Italian Innovation and Culture Hub Unnovit di San Francisco, ha ospitato ieri 29 aprile un evento di **networking dedicato all’eccellenza nazionale nella cybersecurity.** Organizzato in collaborazione con il Consolato Generale d’Italia a San Francisco, l’occasione ha riunito le aziende italiane per incontrare investitori e operatori internazionali.

L’evento ha visto i saluti del **Console Generale Sergio Strozzi**, del Trade Commissioner dell’Ufficio ICE di Los Angeles **Giosafat Riganò**, del rappresentante MAECI **Massimo Carnelos** e del responsabile del Fondo AI di CDP Venture Capital Vincenzo Di Nicola. In seguito si è tenuto un keynote di **Luca Nicoletti**, Capo del Servizio Programmi Industriali, Tecnologici, di Ricerca e Formazione di ACN sul panorama cyber italiano, un fireside chat con **Tim Maurer**, Senior Director Cybersecurity Policy di Microsoft e tavoli tematici con gli innovatori italiani.

## Le realtà italiane alla RSA Conference

La partecipazione delle imprese italiane alla RSA fa parte di una **strategia di promozione coordinata dall’ufficio ICE di Los Angeles** per la creazione di reti internazionali. L’ufficio ha già coordinato la partecipazione delle realtà del Paese in altre occasioni, tra le quali il CES 2025 di Las Vegas e “Italy on the Move”, l’appuntamento con l’industria italiana delle scienze della vita negli USA.

Lo scorso marzo la delegazione italiana si è trovata nuovamente a San Francisco per la **Game Developers Conference** e l’ufficio ICE ha supportato anche WMF – We Make Future nell’organizzazione di “**AI for future”**, un evento tenutosi presso l’hub Innovit. Tra le iniziative ICE c’è anche il **Global Startup Program**, programma a supporto delle startup che prevede un percorso integrato di sviluppo all’estero in sei località strategiche nel mondo, comprese New York e Los Angeles.

![RSA Conference](https://www.securityinfo.it/wp-content/uploads/2025/04/rsac_expo-scaled.jpg)

Credits: Agenzia ICE

Quest’anno le aziende italiane presenti alla RSA Conference sono attive su più fronti tecnologici nel mondo della cybersecurity, compresi l’IA e l’automazione, la networks security, le soluzioni per la tutela dell’identità digitale e le tecnologie quantistiche. Nel dettaglio, le realtà del Paese presenti alla conferenza sono:

* [**Accelerat**](https://www.accelerat.eu/)(San Giuliano Terme – Pisa): una realtà che fornisce soluzioni software per garantire elevati livelli di sicurezza per i sistemi cyber-fisici quali veicoli autonomi, robot avanzati e automazione industriale. Accelerat ha appena lanciato **AI Bunker**, una soluzione che protegge da furto o accesso non autorizzato i modelli proprietari di IA;
* **[bitCorp](https://www.bitcorp.it/en)**(Milano): l’azienda ha sviluppato **ZADIG XDR**, piattaforma per la gestione della cybersecurity progettata per consentire la definizione di processi di Detection & Response personalizzati e altamente specializzati basati su IA;
* **[Cyber Evolution](https://www.lecs.io/en)**(Ascoli Piceno): questa impresa ha sviluppato **LECS**, tecnologia plug&play per la sicurezza IT e OT sviluppata da Cyber Evolution che integra Deep Packet Inspection avanzata e risposta attiva alle minacce;
* **[Cyberneid](https://www.cyberneid.com/)**(Napoli): l’azienda si propone di democratizzare l’accesso alle tecnologie di identità digitale, rendendo la verifica rapida per gli utenti genuini e complessa per i frodatori grazie a controlli multilivello alimentati dall’IA;
* **[Drivesec](https://www.drivesec.com/)**(Torino): l’azienda ha sviluppato **WESETH**, Piattaforma di automazione dei test pensata per verificare la cybersicurezza dei sistemi cyber-fisici;
* **[EDGE SDN](https://www.edge-sdn.com/)**(Bologna): la piattaforma dell’azienda garantisce la continuità operativa nelle reti industriali esistenti sfruttando la segmentazion...