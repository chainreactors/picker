---
title: Apple, corretta vulnerabilità zero-day già sfruttata in attacchi contro iPhone e Mac: installiamo la patch
url: https://www.cybersecurity360.it/news/apple-corretta-vulnerabilita-zero-day-gia-sfruttata-in-attacchi-contro-iphone-e-mac-installiamo-la-patch/
source: Over Security - Cybersecurity news aggregator
date: 2023-02-15
fetch_date: 2025-10-04T06:41:22.809680
---

# Apple, corretta vulnerabilità zero-day già sfruttata in attacchi contro iPhone e Mac: installiamo la patch

[Vai al contenuto principale](#main-content)
[Vai al footer](#footer-content)

![logo](data:image/png;base64...)![logo](https://cdnd360.it/networkdigital360/nd360-neg.svg)

[I NOSTRI SERVIZI](https://www.cybersecurity360.it/about-network)

Menu

[![Vai alla homepage di CyberSecurity](data:image/png;base64...)![Vai alla homepage di CyberSecurity](https://dnewpydm90vfx.cloudfront.net/wp-content/uploads/2024/03/cybersecurity_logo-768x55.png)](https://www.cybersecurity360.it)

## Apple, corretta vulnerabilità zero-day già sfruttata in attacchi contro iPhone e Mac: installiamo la patch

* [Cybersecurity Nazionale](https://www.cybersecurity360.it/cybersecurity-nazionale/)
* Malware e attacchi
  + [Malware e attacchi](https://www.cybersecurity360.it/nuove-minacce/)
  + [Ransomware](https://www.cybersecurity360.it/nuove-minacce/ransomware/)
* Norme e adeguamenti
  + [Norme e adeguamenti](https://www.cybersecurity360.it/legal/)
  + [Privacy e Dati personali](https://www.cybersecurity360.it/legal/privacy-dati-personali/)
* [Soluzioni aziendali](https://www.cybersecurity360.it/soluzioni-aziendali/)
* [Cultura cyber](https://www.cybersecurity360.it/cultura-cyber/)
* [News, attualità e analisi Cyber sicurezza e privacy](https://www.cybersecurity360.it/news/)
* [Corsi cybersecurity](https://www.cybersecurity360.it/corsi-cybersecurity/)
* [Chi siamo](https://www.cybersecurity360.it/about/)

* [![Vai alla homepage di CyberSecurity](data:image/png;base64...)![Vai alla homepage di CyberSecurity](https://dnewpydm90vfx.cloudfront.net/wp-content/uploads/2024/03/cybersecurity_neg_logo-768x55.png)](https://www.cybersecurity360.it)
* Seguici
* + [twitter](https://twitter.com/Cybersec360)
  + [linkedin](https://www.linkedin.com/company/cybersecurity360/)
  + [Newsletter](https://www.cybersecurity360.it/newsletter-signin/)
  + [Rss Feed](#rssModal)
  + [Chi siamo](https://www.cybersecurity360.it/about)
* AREA PREMIUM
* [Whitepaper](https://www.cybersecurity360.it/whitepaper/)
* [Eventi](https://www.cybersecurity360.it/eventi/)
* [Webinar](https://www.cybersecurity360.it/webinar/)
* CANALI
* [Cybersecurity nazionale](https://www.cybersecurity360.it/cybersecurity-nazionale/)
* [Malware e attacchi](https://www.cybersecurity360.it/nuove-minacce/)
* + [Ransomware](https://www.cybersecurity360.it/nuove-minacce/ransomware/)* [Norme e adeguamenti](https://www.cybersecurity360.it/legal/)
  * + [Privacy e Dati personali](https://www.cybersecurity360.it/legal/privacy-dati-personali/)* [Soluzioni aziendali](https://www.cybersecurity360.it/soluzioni-aziendali/)
    * [Cultura cyber](https://www.cybersecurity360.it/cultura-cyber/)
    * [L'esperto risponde](https://www.cybersecurity360.it/esperto-risponde/)
    * [News, attualità e analisi Cyber sicurezza e privacy](https://www.cybersecurity360.it/news/)
    * [Corsi cybersecurity](https://www.cybersecurity360.it/corsi-cybersecurity/)
    * [Chi siamo](https://www.cybersecurity360.it/about/)

[Cybersecurity nazionale](https://www.cybersecurity360.it/cybersecurity-nazionale/)
[Malware e attacchi](https://www.cybersecurity360.it/nuove-minacce/)
[Norme e adeguamenti](https://www.cybersecurity360.it/legal/)
[Soluzioni aziendali](https://www.cybersecurity360.it/soluzioni-aziendali/)
[Cultura cyber](https://www.cybersecurity360.it/cultura-cyber/)
[L'esperto risponde](https://www.cybersecurity360.it/esperto-risponde/)
[News, attualità e analisi Cyber sicurezza e privacy](https://www.cybersecurity360.it/news/)
[Corsi cybersecurity](https://www.cybersecurity360.it/corsi-cybersecurity/)
[Chi siamo](https://www.cybersecurity360.it/about/)

L'ANALISI TECNICA

# Apple, corretta vulnerabilità zero-day già sfruttata in attacchi contro iPhone e Mac: installiamo la patch

* [Home](https://www.cybersecurity360.it)
* [News, attualità e analisi sulla Cyber sicurezza](https://www.cybersecurity360.it/news/)

Apple ha rilasciato aggiornamenti di sicurezza per risolvere una vulnerabilità zero-day in iOS e macOS già sfruttata in attacchi mirati a violare iPhone, iPad e Mac: potrebbe provocare crash del sistema operativo e consentire di prendere il controllo dei dispositivi. Mettiamoli subito in sicurezza

Pubblicato il 14 Feb 2023

[Paolo Tarsitano](https://www.cybersecurity360.it/giornalista/paolo-tarsitano/)

Editor Cybersecurity360.it

![Una falla zero day in WebKit sfruttata in attacchi molto sofisticati: la patch di Apple è urgente](data:image/png;base64...)![Una falla zero day in WebKit sfruttata in attacchi molto sofisticati: la patch di Apple è urgente](https://dnewpydm90vfx.cloudfront.net/wp-content/uploads/2022/10/Apple-vulnerabioita-zero-day.jpg)

Sono **tre le vulnerabilità che Apple ha identificato nei suoi sistemi operativi iOS e macOS**, di cui una [zero-day](https://www.cybersecurity360.it/nuove-minacce/vulnerabilita-zero-day-cosa-sono-e-come-funziona-il-mercato-nero-degli-exploit/) tracciata come [CVE-2023-23529](https://cve.mitre.org/cgi-bin/cvename.cgi?name=CVE-2023-23529) che risulta essere **già attivamente sfruttata in attacchi in rete** mirati a violare i vari modelli di **iPhone**, **iPad** e **Mac**.

Per questo motivo, Apple ha già rilasciato gli aggiornamenti di sicurezza che è importante installare il prima possibile: “una zero-day è una falla non nota al momento dell’attacco”, ci dice **Pierluigi Paganini**, esperto di cyber security e CEO Cybhorus.

“Lo sviluppo di un exploit per una zero-day”, continua l’analista, “offre a un attaccante un vantaggio importante in quanto sul fronte della difesa non è nota l’esistenza della breccia e quindi l’attacco potrebbe avere ottime probabilità di successo”.

Secondo il [bollettino di sicurezza pubblicato dal CSIRT Italia](https://www.csirt.gov.it/contenuti/aggiornamenti-di-sicurezza-apple-al01-230214-csirt-ita), la stima d’impatto della vulnerabilità sulla comunità di riferimento è grave/rosso (con un punteggio di 75,38/100).

Indice degli argomenti

* [I dettagli della vulnerabilità zero-day in iOS e macOS](#I_dettagli_della_vulnerabilita_zero-day_in_iOS_e_macOS)
* [Aggiorniamo subito gli iPhone, iPad e i Mac](#Aggiorniamo_subito_gli_iPhone_iPad_e_i_Mac)

## **I dettagli della vulnerabilità zero-day in iOS e macOS**

In particolare, la vulnerabilità CVE-2023-23529 potrebbe essere sfruttata per provocare crash del sistema operativo e ottenere l’esecuzione di codice arbitrario sui dispositivi, arrivando quindi a comprometterli completamente e prenderne il pieno controllo.

Il problema di sicurezza è stato identificato nel componente WebKit, il motore di rendering utilizzato dai browser Web di Apple per visualizzare le pagine web.

Proprio questa sua caratteristica rende la vulnerabilità particolarmente grave: come sottolinea ancora Pierluigi Paganini, infatti, “la vulnerabilità potrebbe essere fruttata inducendo la vittima a visitare, con il proprio sistema, una pagina web appositamente disegnata. Si tratta di uno scenario di attacco semplice da sfruttare con attacchi di ingegneria sociale”.

La vulnerabilità zero-day interessa le seguenti versioni dei sistemi operativi Apple:

* iOS e iPadOS 16.x, versioni precedenti alla 16.3.1;
* macOS Ventura, versioni precedenti alla 13.2.1

Ciò significa che l’elenco completo dei dispositivi colpiti è piuttosto ampio:

* iPhone 8 e successivi;
* iPad Pro (tutti i modelli);
* iPad Air di terza generazione e successivi;
* iPad di quinta generazione e successivi;
* iPad mini di quinta generazione e successivi;
* Mac con macOS Ventura.

Inoltre, risulta che la vulnerabilità riguarda anche Safari 16.3.1 su macOS Big Sur e Monterey e ciò amplia ulteriormente la superficie di attacco sfruttabile dai cyber criminali.

## **Aggiorniamo subito gli iPhone, iPad e i Mac**

Lo sfruttamento attivo della vulnerabilità zero-day CVE-2023-23529 rende particolarmente urgente l’applicazione del nuovo aggiornamento.

Per installare la patch è sufficiente accedere al menu **Impostazioni** dell’iPhone o dell’iPad, spostarsi nella sezione **Generali** e poi in **Aggiornamento so...