---
title: CERT-AGID 18 – 24 gennaio: una nuova campagna a tema INPS (e ancora Vidar)
url: https://www.securityinfo.it/2025/01/27/cert-agid-18-24-gennaio-una-nuova-campagna-a-tema-inps-e-ancora-vidar/
source: Over Security - Cybersecurity news aggregator
date: 2025-01-28
fetch_date: 2025-10-06T20:12:26.360091
---

# CERT-AGID 18 – 24 gennaio: una nuova campagna a tema INPS (e ancora Vidar)

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 18 – 24 gennaio: una nuova campagna a tema INPS (e ancora Vidar)

Gen 27, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [Intrusione](https://www.securityinfo.it/category/news/intrusione/), [Leaks](https://www.securityinfo.it/category/news/leaks-news/), [Malware](https://www.securityinfo.it/category/news/malware-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/01/27/cert-agid-18-24-gennaio-una-nuova-campagna-a-tema-inps-e-ancora-vidar/#respond)

---

Questa settimana, il **CERT-AGID** ha rilevato e analizzato un totale di **53 campagne malevole nel contesto italiano** di sua competenza. Di queste, 29 erano mirate specificamente a obiettivi italiani, mentre 24 erano di carattere generico ma hanno comunque avuto un impatto sul territorio nazionale.

Agli enti accreditati sono stati forniti **896 indicatori di compromissione (IoC)** identificati nel corso delle analisi.

### I temi della settimana

Questa settimana sono **stati individuati 21 temi** sfruttati per condurre campagne malevole sul territorio italiano.

Il tema degli **Ordini** è stato impiegato per numerose campagne malware, tra cui tre mirate a obiettivi italiani, finalizzate a diffondere StrRat e ModiLoader, e tre di carattere generico che distribuivano SnakeKeyLogger, Formbook e AgentTesla.

![](https://www.securityinfo.it/wp-content/uploads/2025/01/CERT-AGID-cover.jpg)

Il CERT-AGID questa settimana ha rilevato 53 campagne malevole nel contesto italiano ed emesso 896 indicatori di compromissione (IoC).

Il settore **Banking** è stato sfruttato per tre campagne malware italiane: due attacchi di smishing che miravano a diffondere i malware Spynote e Copybara e un’operazione di phishing via email che distribuiva MassLogger.

Sono state inoltre rilevate due campagne di phishing rivolte a clienti di istituti bancari italiani: una veicolata via PEC e mirata a Intesa Sanpaolo, l’altra indirizzata ai clienti Mediolanum, utilizzando la posta elettronica ordinaria.

Il tema delle **Erogazioni** ha interessato tre campagne italiane di smishing contro l’INPS, oltre a una campagna che prendeva di mira il Ministero della Salute.

L’argomento **Documenti** è stato utilizzato per due campagne italiane che diffondevano i malware Rhadamanthys e Remcos, oltre a due campagne di phishing che sfruttavano webmail generiche.

Gli A**ggiornamenti** sono stati il pretesto per diverse campagne di phishing, sia italiane che generiche, che si presentavano sotto forma di finte comunicazioni provenienti da servizi di webmail.

Gli altri temi rilevati sono stati sfruttati per condurre ulteriori campagne di malware e phishing, colpendo obiettivi diversi e utilizzando modalità variegate.

Tra gli eventi di particolare interesse segnalati questa settimana, spicca una **sofisticata campagna di smishing a tema INPS**.

Gli attaccanti hanno utilizzato due domini fraudolenti che imitano l’identità visiva dell’Istituto, inclusi nome e logo, per inviare SMS apparentemente ufficiali.

![](https://www.securityinfo.it/wp-content/uploads/2025/01/CERT-AGID-temi-3.png)

Fonte: CERT-AGID

Questi messaggi indirizzavano le vittime a un sito malevolo, dove veniva **richiesto l’invio di documenti personali** come carta d’identità, tessera sanitaria, patente di guida e un selfie con tali documenti.

I dati sottratti possono essere **sfruttati per creare identità SPID a nome delle vittime**, utilizzate poi per deviare stipendi e pensioni o per altre attività fraudolente sul dark web.

Un’altra segnalazione riguarda una **nuova ondata di malspam Vidar**, individuata nella notte del 20 gennaio. Gli attaccanti hanno utilizzato caselle PEC compromesse per inviare email malevole, sfruttando l’apparente affidabilità di queste comunicazioni per aumentare il successo degli attacchi.

Infine, continua la campagna di phishing che utilizza il nome e il logo del Ministero della Salute, ampliandosi con nuovi domini e URL di reindirizzamento. Gli indicatori di compromissione (IoC) relativi a queste attività sono stati aggiornati e resi disponibili pubblicamente sul sito del CERT-AGID.

### Malware della settimana

Le campagne **AgentTesla** si sono distinte per la loro diffusione attraverso email a tema “Booking”, “Delivery” e “Ordine”, contenenti allegati compressi in formato RAR e GZ.

Simile strategia è stata adottata per **ModiLoader**, presente con due campagne italiane a tema “Ordine” e una generica a tema “Contratti”. Anche **SnakeKeylogger** è stato distribuito tramite tre campagne generiche, focalizzandosi sui temi “Pagamenti” e “Ordine”.

Per quanto riguarda **AsyncRAT**, sono emerse tre campagne italiane a tema “Legale”, diffuse tramite email che includevano link a file ZIP. **Danabot** è stato veicolato attraverso due campagne generiche a tema “Booking”, con l’aggiunta di pagine con CAPTCHA falsi per rendere più credibile l’attacco.

![](https://www.securityinfo.it/wp-content/uploads/2025/01/CERT-AGID-malware-3.png)

Fonte: CERT-AGID

Tra gli altri malware rilevati, **FormBook** è stato diffuso con due campagne sui temi “Ordine” e “Contratti”, mentre **MassLogger** ha preso di mira sia il settore “Banking” in Italia che il tema “Contratti” con campagne generiche.

**Remcos** si è presentato con una campagna italiana e una generica, entrambe a tema “Documenti”, ma veicolate rispettivamente tramite allegati ZIP e DOCX.

**VIPKeylogger** ha fatto il suo ingress...