---
title: Attacchi DDoS ipervolumetrici, ancora numeri da record nonostante il calo
url: https://www.securityinfo.it/2025/07/17/attacchi-ddos-ipervolumetrici-ancora-numeri-da-record-nonostante-il-calo/?utm_source=rss&utm_medium=rss&utm_campaign=attacchi-ddos-ipervolumetrici-ancora-numeri-da-record-nonostante-il-calo
source: Securityinfo.it
date: 2025-07-18
fetch_date: 2025-10-06T23:54:55.519001
---

# Attacchi DDoS ipervolumetrici, ancora numeri da record nonostante il calo

Aggiornamenti recenti Ottobre 6th, 2025 5:03 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Impennata delle scansioni dei portali di login di Palo Alto Networks: +500%](https://www.securityinfo.it/2025/10/06/impennata-delle-scansioni-dei-portali-di-login-di-palo-alto-networks-500/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Attacchi DDoS ipervolumetrici, ancora numeri da record nonostante il calo

Lug 17, 2025  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [Attacchi](https://www.securityinfo.it/category/news/attachi/), [In evidenza](https://www.securityinfo.it/category/in-evidenza/), [Minacce](https://www.securityinfo.it/category/approfondimenti/minacce/), [News](https://www.securityinfo.it/category/news/), [RSS](https://www.securityinfo.it/category/rss/)
 [0](https://www.securityinfo.it/2025/07/17/attacchi-ddos-ipervolumetrici-ancora-numeri-da-record-nonostante-il-calo/#respond)

---

Gli **attacchi DDoS**, compresi quelli ipervolumetrici, continuano a essere una minaccia significativa: secondo il [report di Cloudflare](https://blog.cloudflare.com/ddos-threat-report-for-2025-q2/) sulle minacce del secondo trimestre dell’anno, la compagnia ha **mitigato 7.3 milioni di attacchi DDoS.**Un calo importante rispetto ai 20.5 milioni del primo trimestre 2025, ma comunque un numero molto elevato.

Finora Cloudlfare ha bloccato quindi 27.8 milioni di [attacchi](https://www.securityinfo.it/2025/05/15/europa-sotto-attacco-aumentano-le-attivita-ddos-e-dei-gruppi-hacktivisti/), un numero che equivale al **130% degli attacchi di tutto il 2024.** Nel dettaglio, l’81% degli attacchi registrati nel secondo trimestre 2025 sono stati contro i layer 3 e 4, in calo rispetto al trimestre precedente, mentre gli attacchi HTTP DDoS sono saliti al 9%.

![Attacchi DDoS](https://www.securityinfo.it/wp-content/uploads/2025/07/Gemini_Generated_Image_ij19w5ij19w5ij19.png)

Guardando ai soli **attacchi DDoS ipervolumetrici**, Cloudflare ha bloccato oltre 6.500 attacchi di questo tipo (una media di 71 attacchi al giorno). Rispetto al trimestre precedente, il numero di attacchi DDoS ipervolumetrici che hanno superato i 100 milioni di pacchetti al secondo sono **aumentati del 592%**, mentre quelli che hanno superato il miliardi di pacchetti al secondo sono raddoppiati.

In aumento anche gli attacchi con richiesta di riscatto: Cloudflare riporta che la percentuale di clienti che è stata colpita da questi attacchi è salita del 68% rispetto al trimestre precedente e del 6% rispetto al 2024.

## Attacchi DDoS: distribuzione e vettori d’attacco

Il report di Cloudflare evidenzia che **le nazioni più colpite da questi attacchi sono state la Cina, il Brasile e la Germania**, seguite da India e Corea del Sud. Tra i primi dieci Paesi più colpiti figurano anche la Turchia, Hong Kong, il Vietnam, la Russia e l’Azerbaijan.

Guardando ai settori più colpiti, al primo posto troviamo quello delle telecomunicazioni e dei service provider; a seguire ci sono Internet, i servizi IT e il Gaming. Per quanto riguarda invece la provenienza delle campagne, la maggior parte degli attacchi ha avuto inizio in Indonesia, seguita da Singapore, Hong Kong e Argentina.

Approfondendo i vettori d’attacco, Cloudflare riporta che **la maggior parte (71%) delle campagne DDoS HTTP è stata eseguita da botnet conosciute**.Per quanto riguarda invece i **livelli 3 e 4** dello stack di rete, la maggior parte degli attacchi era composta da attacchi **DNS Flood**, mentre i secondi e i terzi vettori d’attacco più diffusi sono stati rispettivamente il SYN Flood e l’UDP Flood.

![Attacchi DDoS](https://www.securityinfo.it/wp-content/uploads/2025/07/Gemini_Generated_Image_46sp6246sp6246sp.png)

Il secondo trimestre dell’anno è stato anche un periodo con un aumento significativo di minacce emergenti; tra esse, Cloudflare evidenzia gli attacchi legati a **Teeworlds** con un amento del 385% rispetto al trimestre precedente. Teeworlds è un videogioco sparatutto multigiocatore in 2D che utilizza un protocollo UDP custom per il gameplay in tempo reale. Gli attaccanti hanno inondato di pacchetti UDP il server del gioco, causando lag e interruzioni di servizio.

Tra le minacce emergenti più significative c’è anche **DemonBot**, un malware che infetta i sistemi Linux, in particolare i dispositivi IoT, per renderli parte di una botnet in grado di eseguire attacchi DDoS a livello UDP, TCP e di applicazione.

Per proteggersi dagli attacchi DDoS Cloudflare ricorda di ridurre, per quanto possibile, la superficie di attacco e di implementare sistemi per il monitoraggio delle minacce in tempo reale. È importante inoltre affidarsi a sistemi di caching per fare in modo che il server serva un numero minore di richieste e limitare la frequenza di traffico.

Condividi l'articolo

* [Tweet](https://twitter.com/share)

---

* [Attacchi DDoS ipervolumetrici](https://www.securityinfo.it/tag/attacchi-ddos-ipervolumetrici/), [botnet](https://www.securityinfo.it/tag/botnet/), [Cloudflare](https://www.securityinfo.it/tag/cloudflare/), [DDoS](https://www.securityinfo.it/tag/ddos/), [TCP Flood](https://www.securityinfo.it/tag/tcp-flood/), [UDP Flood](https://www.securityinfo.it/tag/udp-flood/)

[Salt Typhoon: nove mesi nascosti nei sistemi della Guardia Nazionale USA](https://www.securityinfo.it/2025/07/18/salt-typhoon-nove-mesi-nascosti-nei-sistemi-della-guardia-nazionale-usa/)
[FlashStart rinnova il DNS Filtering per migliorare performance e scalabilità grazie all'IA](https://www.securityinfo.it/2025/07/16/flashstart-rinnova-il-dns-filtering-per-migliorare-performance-e-scalabilita-grazie-allia/)

---

![](https://secure.gravatar.com/avatar/25fb9b2d4cf1cb03debb642c725b4309?s=90&d=mm&r=g)

##### [Marina Londei](https://www.securityinfo.it/author/marina-londei/)

##### Articoli correlati

* [![Torna l’incubo BADBOX 2.0: infettati oltre un milione di dispositivi](https://www.securityinfo.it/wp-content/uploads/2025/06/Gemini_Generated_Image_8go7448go7448go7-scaled-1...