---
title: Ingecom Ignition: “Siamo più forti, ma dobbiamo farci conoscere”
url: https://www.securityinfo.it/2024/11/27/ingecom-ignition-siamo-piu-forti-ma-dobbiamo-farci-conoscere/
source: Over Security - Cybersecurity news aggregator
date: 2024-11-28
fetch_date: 2025-10-06T19:31:53.613521
---

# Ingecom Ignition: “Siamo più forti, ma dobbiamo farci conoscere”

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Ingecom Ignition: “Siamo più forti, ma dobbiamo farci conoscere”

Nov 27, 2024  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Approfondimenti](https://www.securityinfo.it/category/approfondimenti/), [Mercato](https://www.securityinfo.it/category/approfondimenti/mercato/), [Mercato e Statistiche](https://www.securityinfo.it/category/approfondimenti/mercato-statistiche/), [Minacce](https://www.securityinfo.it/category/approfondimenti/minacce/), [Prodotto](https://www.securityinfo.it/category/approfondimenti/prodotto/), [Software](https://www.securityinfo.it/category/approfondimenti/software/), [Tecnologia](https://www.securityinfo.it/category/approfondimenti/tecnologia/), [Vulnerabilità](https://www.securityinfo.it/category/approfondimenti/vulnerabilita-approfondimenti/)
 [0](https://www.securityinfo.it/2024/11/27/ingecom-ignition-siamo-piu-forti-ma-dobbiamo-farci-conoscere/#respond)

---

**Ingecom**, fondata nel 1996 a Bilbao, è un **distributore a valore aggiunto**specializzato in **cybersecurity e cyber intelligence**. Nata come system integrator, dal 2002 si concentra sulla distribuzione di tecnologie avanzate per la sicurezza IT.

Presente in Spagna, Italia e Portogallo, l’azienda collabora con produttori leader, **offrendo soluzioni innovative e complementari** per ottimizzare gli investimenti dei clienti. Nel 2022 ha registrato un fatturato di 38,4 milioni di euro, con una crescita del 6,5%.

In Italia, ha incrementato la rete dei rivenditori focalizzandosi su tecnologie di protezione dati, sicurezza OT e IoMT.

**Nel 2023, Exclusive Networks ha acquisito il 70% di Ingecom** per rafforzare la propria presenza in Europa meridionale, trasformando il nome dell’azienda in **Ingecom Ignition**.

Questa si distingue per il **supporto tecnico specializzato** e la **capacità di fornire soluzioni all’avanguardia** per proteggere infrastrutture critiche e garantire la sicurezza delle organizzazioni.

### Il punto della situazione

Qualche giorno fa abbiamo avuto l’opportunità di incontrare **Sergio Manidi, Country Manager**, e **Marina Carracedo, Channel Marketing Manager**, per fare il punto sul passato, il presente e il futuro dell’azienda.

A prendere la parola è stato Sergio Manidi, che ha iniziato soffermandosi sul DNA dell’azienda che rappresenta e sull’accordo con Exclusive Networks.

Ingecom Ignition, distributore spagnolo presente in Italia da oltre cinque anni e mezzo, si è distinta per un modello di business innovativo e una **filosofia che la differenzia dalle realtà tradizionali del mercato**.

Grazie a un **approccio mirato su tecnologie emergenti e vendor innovativi**, l’azienda ha garantito stabilità e crescita, nonostante le iniziali difficoltà nel conquistare l’attenzione di system integrator e rivenditori senza uno storico consolidato.

Fino al 2023, Ingecom ha operato come realtà indipendente, con attività in Italia, Portogallo e partnership strategiche in mercati come Israele, Grecia e Cipro. La svolta è arrivata con l’acquisizione da parte del gruppo **Exclusive Networks, un gruppo con oltre 5 miliardi di dollari di fatturato globale**.

![](https://www.securityinfo.it/wp-content/uploads/2024/11/Sergio-Manidi_Country-Manager-Ingecom-Italy-300x300.jpeg)

Sergio Manidi, Country Manager di Ingecom Ignition.

Grazie a questa operazione, Ingecom è entrata a far parte di **un progetto strategico che rafforza la presenza del gruppo nel Sud Europa**, integrandosi con Ignition, distributore inglese già attivo nei mercati nordici.

Insieme, Ingecom e Ignition operano all’interno di una comune ‘linea di business’, **concepita come un vero e proprio ‘incubatore tecnologico’** per completare la copertura dell’Europa meridionale.

Nonostante l’appartenenza allo stesso gruppo, **Ingecom Ignition mantiene un’identità distinta**.

Mentre Exclusive Networks si focalizza su vendor consolidati e ad alta presenza territoriale, Ingecom Ignition continua a puntare su tecnologie innovative e soluzioni emergenti, elemento che costituisce il suo DNA fin dalla fondazione.

L’acquisizione da parte di Exclusive rappresenta un passo naturale per Ingecom, permettendo all’azienda di **superare i limiti imposti dalle sue dimensioni e di accedere a competenze e risorse più ampie**.

Con questo ingresso, Ingecom Ignition contribuisce a una **strategia di crescita per acquisizione**, sempre più dominante nel settore della distribuzione tecnologica.

Questa integrazione non solo rafforza le competenze del gruppo ma conferma l’importanza di mantenere un’identità distintiva, fondata sull’innovazione e sul valore aggiunto per partner e clienti finali.

Ingecom Ignition, con la sua visione e il suo approccio mirato, continua a rappresentare un punto di riferimento per chi cerca soluzioni tecnologiche innovative e complementari.

### Piccoli ma agguerriti

Sergio Manidi racconta l’evoluzione di Ingecom Ignition, soffermandosi sulle sfide e i risultati raggiunti. **Lo startup della filiale italiana è stato un lavoro importante**: “Ho avviato l’azienda da solo e oggi il team è composto da sole cinque persone, che diventeranno sei a gennaio”.

Tuttavia, il numero ridotto di risorse non dipende da una mancanza di budget, ma dalla **difficoltà di reperire profili qualificati sul mercato**.

Manidi sottolinea come l’appeal dell’azienda, pur avendo un colosso come Exclusive Networks alle spalle, possa sembrare limitato rispetto a realtà più grandi e riconoscibili. “Un conto è lavorare per un’azienda con una grande insegna luminosa, un altro è entrare in un ufficio a Linate”.

Nonostante queste difficoltà, Ingecom Ignition si sta consolidando e sta registrando una crescita significativa. “**Non siamo più in una fase di startup ma di crescita e consolidamento**. I risultati di quest’anno confermeran...