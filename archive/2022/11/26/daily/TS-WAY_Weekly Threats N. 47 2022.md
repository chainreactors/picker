---
title: Weekly Threats N. 47 2022
url: https://www.ts-way.com/it/weekly-threats/2022/11/25/weekly-threats-n-47-2022/
source: TS-WAY
date: 2022-11-26
fetch_date: 2025-10-03T23:51:17.021820
---

# Weekly Threats N. 47 2022

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 47 2022

25 Novembre 2022

Condividi

![](https://www.ts-way.com/wp-content/uploads/2018/04/Kuniyoshi1.1-1400x873.jpg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi:**

* Anonymous Russia e KillNet: DDoS al sito del Parlamento europeo
* Gamaredon Group: continuano le offensive contro Kiev
* Disinformazione: Iran e Venezuela contro gli Stati Uniti
* Google: corretta una 0-day sfruttata ITW in Chrome
* CVE-2022-34721: avversari cinesi e russi sfruttano la falla

Anche questa settimana non rallentano le attività di **matrice hacktivista filorussa**. **KillNet** ha rivendicato sul proprio canale Telegram un’offensiva contro alcuni portali britannici, in particolare quello del Principe di Galles, dell’Esercito (British Army), del sistema di pagamento BACS (Bankers Automated Clearing Service) e della Borsa di Londra. Dal canto suo, **Anonymous Russia** ha bersagliato un portale di MBDA, principale azienda europea nel settore dei sistemi missilistici. Infine, entrambi i collettivi pro-Cremlino hanno sferrato un attacco DDoS contro il sito del Parlamento europeo nello stesso giorno in cui è stata approvata la risoluzione che riconosce la Russia come “Stato sponsor del terrorismo”.

Sempre nel **contesto russo-ucraino**, l’APT di Mosca **Gamaredon Group** prosegue imperterrito a sferrare offensive contro organizzazioni governative e militari di Kiev, sfruttando la tecnica della Remote Template Injection in documenti Microsoft Word al fine di ottenere l’accesso iniziale nelle reti target.

Nel frattempo, nello spazio informativo globale è stata scoperta una **campagna di influenza** – iniziata nel 2020 e tuttora in corso – condotta da Venezuela e Iran circa l’estradizione e l’incarcerazione dell’uomo d’affari Alex Saab da parte degli Stati Uniti. Secondo Teheran e Caracas, Washington avrebbe ingiustamente sanzionato, rapito e illegalmente detenuto il presunto agente speciale in Iran per il regime di Maduro. Per questo motivo, l’operazione si propone di incrementare il sentiment antiamericano in America Latina attraverso attività di disinformazione in grado di supportare la narrazione venezuelana e iraniana.

Concludiamo la nostra rassegna con due **vulnerabilità sfruttate ITW**.
La prima, tracciata con codice **CVE-2022-4135**, è una *Heap Buffer Overflow* in GPU che impatta le versioni di Google Chrome per desktop e Android. La seconda, identificata con codice **CVE-2022-34721**, è una *Remote Code Execution* critica presente nel componente Internet Key Exchange (IKE) Protocol Extensions di Microsoft Windows, già corretta nel Patch Tuesday di settembre. Quest’ultima risulta sfruttata nell’ambito di una campagna presumibilmente lanciata il 6 settembre 2022 e condotta da avversari cinesi in collaborazione con il gruppo cybercriminale russo **Anunak** (FIN7).

[post\_tags]

---

[Anonymous Russia](https://www.ts-way.com/it/risorse/tag/anonymous-russia/)
[Anunak](https://www.ts-way.com/it/risorse/tag/anunak/)
[CVE-2022-34721](https://www.ts-way.com/it/risorse/tag/cve-2022-34721/)
[CVE-2022-4135](https://www.ts-way.com/it/risorse/tag/cve-2022-4135/)
[Gamaredon Group](https://www.ts-way.com/it/risorse/tag/gamaredon-group/)
[KillNet](https://www.ts-way.com/it/risorse/tag/killnet/)

### **Contenuti correlati**

![collins aerospace TS-Way cover](https://www.ts-way.com/wp-content/uploads/weekly3445-720-385x240.jpg)

![Russia Ucraina ferrovie metropolitana TS-Way cover](https://www.ts-way.com/wp-content/uploads/ety-385x240.png) 17 April 2025

### [Russia e Ucraina: schermaglie cyber impattano ferrovie e metropolitana](https://www.ts-way.com/it/risorse/2025/04/17/russia-e-ucraina-schermaglie-cyber-impattano-ferrovie-e-metropolitana/)

![0-day Cleo TS-Way cover](https://www.ts-way.com/wp-content/uploads/weekly52-720-100-385x240.jpg) 23 December 2024

### [0-day Cleo sfruttate in attacchi ransomware, l’Ucraina nel mirino di nuove offensive, scoperti spyware inediti](https://www.ts-way.com/it/risorse/2024/12/23/0-day-cleo-sfruttate-in-attacchi-ransomwareucraina-nel-mirino-di-nuove-offensive-scoperti-spyware-inediti/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.