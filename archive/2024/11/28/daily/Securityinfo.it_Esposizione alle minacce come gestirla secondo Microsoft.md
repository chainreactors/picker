---
title: Esposizione alle minacce come gestirla secondo Microsoft
url: https://www.securityinfo.it/2024/11/27/esposizione-alle-minacce-come-gestirla-secondo-microsoft/?utm_source=rss&utm_medium=rss&utm_campaign=esposizione-alle-minacce-come-gestirla-secondo-microsoft
source: Securityinfo.it
date: 2024-11-28
fetch_date: 2025-10-06T19:21:24.454909
---

# Esposizione alle minacce come gestirla secondo Microsoft

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Esposizione alle minacce come gestirla secondo Microsoft

Nov 27, 2024  [Valentina Caruso](https://www.securityinfo.it/author/valentina-caruso/ "Articoli scritti da Valentina Caruso")
 [News](https://www.securityinfo.it/category/news/), [Tecnologia](https://www.securityinfo.it/category/news/tecnologia-news/)
 [0](https://www.securityinfo.it/2024/11/27/esposizione-alle-minacce-come-gestirla-secondo-microsoft/#respond)

---

Microsoft ha lanciato la sua nuova offerta dedicata alla Gestione continua dell’esposizione alle minacce (CTEM) in occasione dell’annuale [conferenza Microsoft Ignite](https://news.microsoft.com/ignite-2024-book-of-news/). Si tratta di **un insieme di pratiche e strumenti che offrono una visione complessiva del comportamento legato alla sicurezza**, includendo nell’analisi asset e carichi di lavoro aziendali.

È un tipo di gestione fondamentale nel panorama attuale dei cyber attacchi. Permette ai **Chief Security Information Officer**, ai decision maker aziendali e più in generale alle figure coinvolte nella sicurezza informatica di **visualizzare i possibili percorsi di attacco alle risorse critiche**, mettendosi nei panni degli aggressori.

Rispetto agli strumenti “tradizionali” per l’analisi delle vulnerabilità e l’identificazione delle minacce, gli strumenti CTEM hanno il vantaggio di operare in modo più proattivo.

## Gestione continua dell’esposizione alle minacce da vicino

Al cuore della Security Exposure Management (quella di Microsoft ma anche degli altri attori di mercato) c’è la **mappatura della “superficie di attacco digitale” dell’azienda**. L’obiettivo è sviluppare e mettere in pratica strategie per affrontare i rischi di sicurezza identificati di volta in volta, **operando un monitoraggio continuo**. La gestione dell’esposizione, secondo molti esperti di settore, può ridurre di oltre due terzi la probabilità di subire una violazione, entro due anni dalla sua implementazione.

![Gestione continua dell'esposizione alle minacce](https://www.securityinfo.it/wp-content/uploads/2024/11/gestione-continua-dellesposizione-alle-minacce.jpg "gestione-continua-dell-esposizione-alle-minacce")

## L’offerta di Microsoft

Attualmente, la proposta di Microsoft Security Exposure Management è composta principalmente da 3 strumenti. **Attack Surface Management** è il componente che permette di visionare in continuo la situazione della propria impresa. **Attack Path Analysis** consente ai team di sicurezza di **comprendere e stabilire quali sono i percorsi ad alto rischio**. Soprattutto quelli che prenderebbero di mira risorse critiche.

Infine, **Unified Exposure Insights** dà agli amministratori la possibilità di visualizzare l’esposizione alle minacce della propria impresa, per stabilire con cognizione di causa le priorità dei rischi e dei ripristini.

Microsoft aveva già introdotto il suo Security Exposure Management a marzo, come anteprima tecnica. Oggi **è disponibile per l’acquisto a un prezzo competitivo, nel portale [Microsoft Defender.](https://www.microsoft.com/en-us/security/business/microsoft-defender)** Inoltre è incluso in Microsoft 365 E5 e in altre licenze. La sua inclusione in suite e strumenti di larghissimo utilizzo sembra destinata a rimodellare il mercato attuale, dominato da soluzioni come quelle di CrowdStrike, Trend Micro o Cisco/Splunk.

## Dati da terze parti

Uno dei vantaggi indiscussi di Microsoft è la possibilità di **accedere ai dati sugli ambienti dei suoi clienti.** Non ha bisogno di acquisirli tramite strumenti di terze parti. In ogni caso l’azienda, previo pagamento di un costo aggiuntivo, permetterà l’integrazione tra il suo Security Exposure Management e gli **strumenti di terze parti come Rapid7, ServiceNow, Qualys e altri**. Perché? La risposta è semplice: per migliorare ulteriormente la visibilità della superficie di attacco. L’implementazione è prevista per il prossimo trimestre. Security Exposure Management raccoglierà i dati attraverso i servizi che verranno connessi e **li normalizzerà usando il suo grafico dell’esposizione**. Vengono quindi mappate le nuove relazioni e gli eventuali punti e percorsi di attacco.

## Il futuro della lotta al cybercrimine

Riassumendo, la CTEM sovrappone identificazione e gestione continua delle risorse, analisi dei rischi e scoperta delle vulnerabilità. **Solo conoscendo a fondo le risorse che si hanno**, il panorama in cui si trovano e le potenziali falle e vulnerabilità presenti si può realmente **proteggere un’azienda dai cybercriminali**.

Microsoft Security Exposure Management arricchisce le informazioni sugli asset con il contesto di sicurezza, per consentire di gestire in modo proattivo le superfici di attacco, proteggere gli asset critici, esplorare e attenuare i rischi di esposizione.

Condividi l'articolo

* [Tweet](https://twitter.com/share)

---

[ACN rilascia le linee guida per la protezione delle banche dati dagli usi impropri](https://www.securityinfo.it/2024/11/27/acn-rilascia-le-linee-guida-per-la-protezione-delle-banche-dati-dagli-usi-impropri/)
[Ingecom Ignition: "Siamo più forti, ma dobbiamo farci conoscere"](https://www.securityinfo.it/2024/11/27/ingecom-ignition-siamo-piu-forti-ma-dobbiamo-farci-conoscere/)

---

![](https://secure.gravatar.com/avatar/0a083e115b9328218407201798ab82c0?s=90&d=mm&r=g)

##### [Valentina Caruso](https://www.securityinfo.it/author/valentina-caruso/)

##### Articoli correlati

* [![Transparency Center Initiative di Kaspersky Lab: cosa significa per l’Italia](https://www.securityinfo.it/wp-content/uploads/2019/01/Morten-Lehn-120x85.jpg)](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/ "Transparency Center Initiative di Kaspersky Lab: cosa significa per l’Italia")

  [Transparency Center Initiative di...](https://www.securityinfo.it...