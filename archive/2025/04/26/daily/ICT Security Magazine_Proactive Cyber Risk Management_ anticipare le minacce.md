---
title: Proactive Cyber Risk Management: anticipare le minacce
url: https://www.ictsecuritymagazine.com/notizie/cyber-risk-management/
source: ICT Security Magazine
date: 2025-04-26
fetch_date: 2025-10-06T22:07:26.096545
---

# Proactive Cyber Risk Management: anticipare le minacce

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Cyber Risk Management: il team analizza le dashboard predittive di minacce informatiche, identificando vulnerabilità e implementando strategie proattive per garantire la resilienza organizzativa](https://www.ictsecuritymagazine.com/wp-content/uploads/untitled-design-3_EwO2F2jV.png)

# Proactive Cyber Risk Management: anticipare le minacce

A cura di:[Redazione](#molongui-disabled-link)  Ore 25 Aprile 202523 Aprile 2025

Nell’era digitale, dove le minacce informatiche evolvono a una velocità senza precedenti, affidarsi a un approccio reattivo nella gestione dei rischi cyber non è più sufficiente. Le organizzazioni moderne devono adottare un modello **proattivo di Cyber Risk Management**, capace non solo di rispondere agli attacchi informatici, ma di **anticiparli**, identificarli e mitigarli prima ancora che si trasformino in veri problemi. Questo modello strategico consente di costruire una **resilienza informatica** solida e di tutelare la continuità operativa dell’azienda, rafforzando la fiducia di clienti, stakeholder e partner.

## **Identificazione delle vulnerabilità prima che diventino problemi**

Il **Cyber Risk Management** rappresenta un insieme strutturato di attività finalizzate a contenere l’esposizione al rischio informatico dell’organizzazione entro soglie ritenute accettabili in base alle sue caratteristiche e priorità. Questo ambito comprende tutte le fasi legate alla creazione, gestione e aggiornamento di un programma dedicato alla sicurezza cyber, con l’obiettivo di individuare, valutare e affrontare i rischi a cui l’organizzazione può essere esposta.

In questo contesto, il concetto di rischio cyber come definito nel **framework C2M2** si riferisce alla possibilità che si verifichino danni o perdite derivanti da accessi non autorizzati, utilizzo improprio, diffusione, interruzione, alterazione o distruzione di sistemi informatici, risorse OT o informazioni sensibili.

Sebbene sia impossibile azzerare completamente il rischio informatico, è possibile ridurlo in modo significativo attraverso interventi mirati, finalizzati a mantenerlo entro livelli gestibili e compatibili con il profilo di rischio dell’organizzazione. A tal fine, è fondamentale implementare misure di cybersicurezza che consentano di mitigare il pericolo agendo su due variabili principali: la probabilità che un evento dannoso si verifichi e l’impatto che tale evento potrebbe avere, in termini di conseguenze economiche, reputazionali o operative.

Il rischio, infatti, si calcola proprio come combinazione di questi due fattori: quanto è probabile che si verifichi un incidente, e quanto sarebbe grave per l’organizzazione se ciò accadesse. Le misure di sicurezza adottate possono intervenire su uno o entrambi questi elementi, contribuendo così a ridurre il livello complessivo di esposizione al pericolo.

Nel campo della cybersecurity, l’approccio proattivo rappresenta infatti una componente essenziale della strategia, mirata a identificare, prevenire e contenere le minacce informatiche prima che queste possano compromettere le infrastrutture IT dei propri clienti. Questo modello operativo parte dal presupposto che affidarsi esclusivamente a misure reattive non sia sufficiente per garantire una protezione efficace: è invece necessario agire in modo preventivo e costante per contrastare minacce in continua evoluzione.

Uno degli elementi chiave quindi, nella gestione preventiva del rischio informatico, è la capacità di identificare tempestivamente le vulnerabilità nei sistemi, nei processi e nelle persone. In un mondo interconnesso, dove ogni dispositivo e applicazione rappresentano un potenziale punto d’ingresso per gli aggressori, questa attività non può essere lasciata al caso.

Le organizzazioni devono implementare sistemi di monitoraggio continuo, capaci di rilevare anomalie, errori di configurazione e software non aggiornato. Questo richiede una mappatura costante dell’infrastruttura IT, comprendendo non solo i sistemi interni, ma anche quelli di terze parti, i dispositivi mobili, le soluzioni cloud e qualsiasi altro punto di interazione digitale.

Un’attività fondamentale in questo processo è il **vulnerability assessment**, spesso accompagnato da **penetration test** periodici. Tuttavia, la proattività va oltre: significa anche valutare il potenziale impatto di ogni [vulnerabilità](https://www.ictsecuritymagazine.com/notizie/levoluzione-del-vulnerability-assessment-nellera-moderna-della-cybersecurity-abbiamo-incontrato-7layers/) e stabilire delle priorità d’intervento. Il vulnerability assessment è uno strumento preventivo però ancora spesso sottovalutato, nonostante la sua utilità nel permettere l’individuazione anticipata dei punti deboli, prima che possano essere scoperte e sfruttate da potenziali aggressori. Il processo di valutazione delle stesse rappresenta quindi una sorta di “potere di prevenzione”.

Tra le tipologie di vulnerabilità più comuni si trovano quelle legate al controllo degli accessi, alle condizioni di contorno, alla convalida dell’input, all’autenticazione, alle configurazioni deboli e alla gestione delle eccezioni, anche se l’elenco non si esaurisce qui e comprende molte altre categorie. Non tutte le falle rappresentano una minaccia critica; alcune, se sfruttate, potrebbero causar...