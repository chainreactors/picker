---
title: CERT-AGID 23 – 29 novembre: è assalto all’INPS e alle PEC
url: https://www.securityinfo.it/2024/12/02/cert-agid-23-29-novembre-assalto-inps-pec/
source: Over Security - Cybersecurity news aggregator
date: 2024-12-03
fetch_date: 2025-10-06T19:42:54.357604
---

# CERT-AGID 23 – 29 novembre: è assalto all’INPS e alle PEC

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 23 – 29 novembre: è assalto all’INPS e alle PEC

Dic 02, 2024  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2024/12/02/cert-agid-23-29-novembre-assalto-inps-pec/#respond)

---

Nel corso di questa settimana, il **CERT-AGID** ha identificato e analizzato **38 campagne malevole** nello scenario italiano.

Di queste, 21 erano mirate specificamente all’Italia, mentre le restanti 17, pur avendo un carattere più generico, hanno comunque coinvolto il Paese. A supporto degli enti accreditati, sono stati forniti **578 indicatori di compromissione (IoC)**.

### I temi della settimana

Questa settimana, sono stati rilevati **15 temi principali** sfruttati per condurre campagne malevole in Italia.

Tra i più utilizzati spiccano i temi legati ai **Pagamenti**, sfruttati in una campagna mirata alla diffusione del malware Rhadamanthys e in diverse operazioni generiche associate a FormBook.

Anche il settore **Bancario** è stato al centro dell’attenzione, con campagne di phishing che hanno preso di mira i clienti di istituti finanziari come American Express, Intesa Sanpaolo e Coinbase.

In particolare, è stata registrata un’operazione italiana per la distribuzione del malware Copybara tramite SMS contenenti link a file APK.

Un altro tema significativo è quello **Legale**, sfruttato sia in contesti italiani che generici per la diffusione del malware AsyncRAT.

I **Documenti** sono stati un veicolo importante, utilizzati per distribuire i malware SMSSpy e DBatLoader, oltre che in una campagna di phishing che ha colpito gli utenti di DocuSign.

![](https://www.securityinfo.it/wp-content/uploads/2024/12/CERT-AGID-temi-3.png)

Fonte: CERT-AGID

Non meno rilevante il tema delle **Erogazioni**, utilizzato in numerose campagne di smishing rivolte agli utenti INPS.

Questa settimana ha poi visto l’emergere di nuovi eventi di rilievo legati alla diffusione di campagne malevole in Italia.

Il CERT-AGID ha registrato un **incremento preoccupante dell’uso delle caselle PEC** come veicolo per attacchi informatici. Sfruttando la fiducia generalmente accordata alla posta certificata, i criminali informatici hanno diffuso link a pagine di phishing progettate per sottrarre dati sensibili agli utenti.

Tra le campagne rilevate, spiccano quelle che utilizzano il nome e il logo di Intesa Sanpaolo, particolarmente numerose e mirate.

Un altro fenomeno in crescita riguarda le **campagne di smishing ai danni dell’INPS**. Attraverso messaggi SMS fraudolenti, che simulano comunicazioni urgenti dall’ente previdenziale, gli utenti vengono indirizzati a una pagina web che riproduce fedelmente il portale ufficiale dell’INPS.

Su questa piattaforma falsa, le vittime sono invitate a caricare documenti sensibili, tra cui carte d’identità, patenti, tessere sanitarie e persino buste paga.

### Malware della settimana

Nell’arco della settimana, sono state rilevate **13 famiglie di malware** che hanno colpito l’Italia.

Tra i casi di maggiore rilievo figura il malware **AsyncRAT**, distribuito come scrivevamo attraverso campagne italiane e generiche a tema Legale, veicolate tramite email contenenti allegati o link a file BAT e ZIP.

Un altro protagonista della settimana è stato **FormBook**, presente in tre campagne generiche legate al tema Pagamenti e diffuso tramite allegati ZIP e RAR.

In ambito italiano, si è distinto **Remcos**, associato a due campagne a tema “Fattura” e diffuso via email con link a file VBS.

![](https://www.securityinfo.it/wp-content/uploads/2024/12/CERT-AGID-malware.png)

Fonte: CERT-AGID

Tra i keylogger, è emerso **VIPKeylogger**, impiegato in una campagna generica che sfruttava l’argomento “Preventivo” tramite allegati ZIP.

In tema Pagamenti, si segnala invece **Rhadamanthys**, distribuito in Italia attraverso email contenenti allegati PDF con link a file malevoli, e **SMSSpy**, veicolato tramite SMS con APK dannosi.

La settimana ha visto anche l’attività di **MassLogger**, diffuso in una campagna generica a tema Preventivo con allegati ZIP e GZ, e **DBatLoader**, utilizzato in Italia per una campagna legata a Documenti tramite email con allegati ZIP.

In campo mobile, spicca **SpyNote**, impiegato in una campagna italiana a tema Avvisi Sicurezza, con APK distribuiti via SMS, mentre **Copybara** ha colpito attraverso una campagna bancaria veicolata nello stesso modo.

Altre famiglie di malware individuate includono **AgentTesla**, diffuso in una campagna generica a tema Ordine con allegati TAR, **Gamaredon**, che sfruttava allegati LNK, e **Artemis**, diffuso tramite email con allegati RAR.

### Phishing della settimana

Questa settimana, **15 brand sono stati sfruttati come esca nelle campagne di phishing** che hanno preso di mira utenti italiani, confermando l’abilità dei criminali informatici nell’utilizzare nomi noti per guadagnare credibilità.

Tra i marchi più coinvolti spiccano l’**INPS** e **Aruba**, due realtà che, per la loro natura istituzionale e la fiducia che ispirano, rappresentano bersagli privilegiati per i cybercriminali.

![](https://www.securityinfo.it/wp-content/uploads/2024/12/CERT-AGID-phishing.png)

Fonte: CERT-AGID

Le campagne legate all’INPS hanno spesso sfruttato messaggi fraudolenti a tema pre...