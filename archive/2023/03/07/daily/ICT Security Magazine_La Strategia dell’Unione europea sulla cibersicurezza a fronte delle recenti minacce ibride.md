---
title: La Strategia dell’Unione europea sulla cibersicurezza a fronte delle recenti minacce ibride
url: https://www.ictsecuritymagazine.com/articoli/la-strategia-dellunione-europea-sulla-cibersicurezza-a-fronte-delle-recenti-minacce-ibride/
source: ICT Security Magazine
date: 2023-03-07
fetch_date: 2025-10-04T08:51:18.397392
---

# La Strategia dell’Unione europea sulla cibersicurezza a fronte delle recenti minacce ibride

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/minacce-ibride.jpg)

# La Strategia dell’Unione europea sulla cibersicurezza a fronte delle recenti minacce ibride

A cura di:[Annita Sciacovelli](#molongui-disabled-link)  Ore 6 Marzo 2023

L’intensità, la sofisticazione e la pervasività degli attacchi informatici specie ibridi, compiuti a danno di entità critiche (pubbliche e private) nel panorama internazionale ha spinto l’Unione europea a dotarsi di una politica e di una strategia della cibersicurezza.

L’azione dell’UE risponde all’esigenza avvertita nel contesto internazionale di garantire un ciberspazio globale, stabile e sicuro in quanto ritenuto indispensabile per favorire una trasformazione digitale sicura dell’economia e per affrontare le nuove sfide poste dai servizi e prodotti digitali, quali i Cloud, il 5G e l’intelligenza artificiale.

A fronte delle profonde vulnerabilità tecnologiche di sistemi e reti dell’informazione e della comunicazione, il legislatore europeo ha previsto un quadro di azioni coerenti relative agli aspetti normativi, operativi, diplomatici e di difesa della cibersicurezza. Esso è rivolto a garantire il funzionamento del Mercato unico e la protezione della sovranità digitale anche alla luce dei crescenti investimenti degli Stati – membri e terzi – nelle cyber capabilities offensive, realizzati non solo per scopi militari.

La finalità perseguita dall’Unione è la strutturazione di una risposta rapida, efficiente ed efficace alle azioni offensive da attuare sulla base di un coordinamento politico, tecnico e operativo e attraverso strumenti innovativi, tra i quali spicca la proposta di istituire un’Unità congiunta sul ciberspazio.

Infatti, nelle Conclusioni dell’8 ottobre 2021 su “Esplorare il potenziale dell’iniziativa concernente un’unità congiunta per il ciberspazio a integrazione della risposta coordinata dell’UE agli incidenti e alle crisi di cibersicurezza su vasta scala”, il Consiglio UE partendo dalla condivisione del quadro giuridico proposto dall’ONU sul comportamento responsabile degli Stati nel ciberspazio, ha iniziato a elaborare una propria linea di cyber defense.

In proposito, si rammenta che, attualmente, il quadro normativo internazionale si incardina sul progetto di un Codice internazionale di condotta per la sicurezza delle informazioni e sulle norme di cyber international law contenute nei rapporti redatti dai gruppi di lavoro che, parallelamente, in seno all’ONU si occupano di individuare «il comportamento responsabile degli Stati nel cyber spazio nel contesto della sicurezza internazionale».

Nello specifico, nei rapporti indicati sono richiamati i principî di diritto internazionale generale relativi al rispetto della sovranità territoriale o dell’indipendenza politica degli Stati, al divieto della minaccia o dell’uso della forza, alla non ingerenza negli affari interni di uno Stato, all’obbligo di soluzione pacifica delle controversie e all’obbligo degli Stati di impedire che sul loro territorio si svolgano attività illecite, per citare i principali.

Sulla base di tali principi, gli Stati possono coordinare una risposta cinetica qualora l’attacco cibernetico subito assuma proporzioni ed effetti tali da minacciare la pace e la sicurezza internazionale. In tal caso è pacifico l’esercizio del diritto naturale alla legittima difesa individuale e collettiva (ex art. 51 della Carta ONU) e l’operatività del sistema di sicurezza collettiva della Carta dell’ONU (ex art. 39 ss. Carta ONU).

Analogamente, la NATO riconosce che al verificarsi di tale ipotesi sia consentito il ricorso alla capacità difensiva collettiva anche ibrida, cioè inclusiva dell’impiego di armi cibernetiche e cinetiche ex art. 5 del suo Statuto.

Dal canto suo, l’Unione europea già dal 2001 ha elaborato una politica di sicurezza delle reti e dell’informazione, che è uno degli obiettivi realizzati sia con l’istituzione dell’Agenzia europea per la sicurezza delle reti e dell’informazione (ENISA), sia con la prima Strategia sulla cibersicurezza nel 2013. Le priorità strategiche ivi individuate – tutt’oggi attuali – riguardano lo sviluppo di capacità industriali e tecnologiche; la creazione di una politica internazionale coerente sul ciberspazio e lo sviluppo di una politica e di una capacità di resilienza e di ciberdifesa incardinata nella Politica di sicurezza e di difesa comune dell’Unione.

Successivamente, nel 2016 l’Unione ha proceduto all’adozione della direttiva sulla sicurezza delle reti e dei sistemi informativi (direttiva NIS) al fine di garantire un elevato livello comune di cibersicurezza nell’UE. Tale direttiva rappresenta il punto di partenza nella gestione del rischio perché introduce requisiti di sicurezza obbligatori per i principali operatori economici che forniscono servizi essenziali e per i fornitori di alcuni dei principali servizi digitali. Sul punto, la cooperazione tra gli Stati membri in materia di cibersicurezza è garantita dal ‘Gruppo di cooperazione NIS’ e dalla ‘Rete dei gruppi di intervento per la sicurezza informatica in caso di incidente’ (CSIRT).

Di recente, la crescente diffusione dei dispositivi connessi ai sistemi operativi, c.d. “internet degli oggetti” (IoT), ha spinto il legislatore europeo a proporre la direttiva “NIS2” (sos...