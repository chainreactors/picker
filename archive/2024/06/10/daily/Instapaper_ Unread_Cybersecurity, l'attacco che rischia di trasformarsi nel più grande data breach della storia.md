---
title: Cybersecurity, l'attacco che rischia di trasformarsi nel più grande data breach della storia
url: https://www.wired.it/article/cybersecurity-attacco-snowflake-data-breach-ticketmaster-santander/
source: Instapaper: Unread
date: 2024-06-10
fetch_date: 2025-10-06T16:55:50.282860
---

# Cybersecurity, l'attacco che rischia di trasformarsi nel più grande data breach della storia

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Il cyberattacco che rischia di trasformarsi nel più grande data breach della storia

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Matt Burgess](/contributor/matt-burgess/)

[Security](/security/)

07.06.2024

# Il cyberattacco che rischia di trasformarsi nel più grande data breach della storia

È quello subito dalla società di servizi cloud Snowflake, che ha portato i dati di aziende come Ticketmaster e Santander a finire in vendita sul web

![cyberattacco](https://media-assets.wired.it/photos/6662e8a72cbe3f929058c40c/16:9/w_2560%2Cc_limit/Snowflake-Data-Breach-Security-GettyImages-559007197.jpg)

La violazione subita da Snowflake coinvolge gli account di diverse importanti aziendeTEK IMAGE/SCIENCE PHOTO LIBRARY/Getty Images

Un attacco informatico contro i clienti di un'impresa di cloud storage potrebbe trasformarsi in **una delle più grandi violazioni di dati della storia**. La scorsa settimana **Snowflake**, un'azienda che consente alle società di archiviare enormi insiemi di dati sui suoi server, ha rivelato che dei cybercriminali hanno tentato di **accedere agli account dei suoi clienti utilizzando credenziali rubate**. Agli attacchi sono stati collegati i data breach subiti recentemente da **[Ticketmaster](https://www.wired.it/article/ticketmaster-attacco-informatico-vendita-dati-clienti/) e [Santander](https://www.wired.com/story/snowflake-breach-ticketmaster-santander-ticketek-hacked/)**.

Nei giorni successivi alla prima dichiarazione di Snowflake sull'incidente – in cui l'azienda ha riferito che era stato compromesso solo un "*numero limitato*" di account – i criminali informatici hanno detto pubblicamente di aver messo in vendita i dati rubati da altre due grandi aziende tramite i loro account Snowflake. Allo stesso tempo, [*TechCrunch*](https://techcrunch.com/2024/06/05/snowflake-customer-passwords-found-online-infostealing-malware/) ha riportato che online sono state trovate **centinaia di password di clienti della società** di servizi cloud, accessibili ai criminali informatici.

In mezzo alle diverse ricostruzioni, rimane l'**incertezza** sull'effettiva portata e sull'entità dell'attacco , su chi possano essere gli aggressori e sul funzionamento di uno strumento usato dagli aggressori, ribattezzato "*rapeflake*". Ma il caso evidenzia anche la recente **ascesa degli infostealer**, i malware utilizzati per sottrarre dati alle vittime, e la necessità per i fornitori di software di terze parti e le aziende di **attivare l'[autenticazione multifattoriale](https://www.wired.it/article/google-authenticator-come-configurarlo-guida/)** per ridurre le possibilità di compromissione degli account.

## L'attacco a Snowflake

Gran parte del caso Snowflake è legato al famigerato **marketplace criminale BreachForums**. ShinyHunters, il gruppo di cybercriminali proprietari del sito – che l'Fbi aveva [sequestrato](https://www.tripwire.com/state-of-security/breachforums-seized-one-worlds-largest-hacking-forums-taken-down-fbi-again) metà maggio, di cui è però rapidamente [comparsa online un'altra versione](https://www.google.com/search?q=breach+forums+takedown&sca_esv=45b1bbb7da93b39a&sca_upv=1&ei=CtRhZv3oJtKvhbIPnpK2wAM&ved=0ahUKEwj9lf3to8eGAxXSV0EAHR6JDTgQ4dUDCBA&uact=5&oq=breach+forums+takedown&gs_lp=Egxnd3Mtd2l6LXNlcnAiFmJyZWFjaCBmb3J1bXMgdGFrZWRvd24yBxAAGIAEGA0yCBAAGIAEGKIEMggQABiABBiiBDIIEAAYgAQYogRIlgpQyAJYmAlwAXgBkAEAmAFooAHtBaoBAzguMbgBA8gBAPgBAZgCCqACgwbCAgoQABiwAxjWBBhHwgINEAAYgAQYsAMYQxiKBcICCxAAGIAEGJECGIoFwgIFEAAYgATCAgcQABiABBgKwgIGEAAYFhgewgIKEAAYCBgKGA0YHsICCBAAGAgYDRgewgIIEAAYogQYiQWYAwCIBgGQBgqSBwM5LjGgB7sk&sclient=gws-wiz-serp) – hanno dichiarato di aver venduto **560 milioni di dati di Ticketmaster e 30 milioni di informazioni legate a Santander**. Entrambe le società hanno ammesso di aver subito violazioni (l'azienda leader nel settore della distribuzione di biglietti [ha collegato direttamente l'incidente a Snowflake](https://techcrunch.com/2024/05/31/live-nation-confirms-ticketmaster-was-hacked-says-personal-information-stolen-in-data-breach/), mentre il gruppo bancario ha [detto](https://www.santander.com/en/stories/statement) di aver rilevato un accesso non autorizzato a uno dei suoi database "*ospitato da un fornitore terzo*"). Nessuna delle due società ha tuttavia confermato l'entità delle violazioni.

Negli ultimi giorni, un account di BreachForums chiamato Sp1d3r ha pubblicato i **dati di altre due aziende che sarebbero collegate all'incidente di Snowflake**: le informazioni di 380 milioni di clienti del gigante automobilistico **Advance Auto Parts** e i dati di 190 milioni di persone legate alla società di servizi finanziari **LendingTree** e alla sua controllata **QuoteWizard**.

Alcuni indirizzi email del personale e dei clienti di Advance Auto Parts elencati nei dati diffusi dal cybercriminale **sembrano essere account legittimi**, dal momento che i messaggi inviati da *Wired US* a questi indirizzi non sono stati respinti. Il sito BleepingComputer [riferisce](https://www.bleepingcomputer.com/news/security/advance-auto-parts-stolen-data-for-sale-after-snowflake-attack/) inoltre di aver verificato i dati dei clienti dell'azienda. "*Siamo a conoscenza di notizie secondo cui Advance potrebbe essere coinvolta in un incidente di sicurezza legato a Snowflake* – ha dichiarato a *Wired US* Darryl Carr, portavoce della società –*. Stiamo indagando sulla questione e al momento non abbiamo ulteriori informazioni da condividere. Non abbiamo riscontrato alcun impatto sulle nostre operazioni o sui nostri sistemi*". LendingTree non ha risposto alle molteplici richieste di *Wired* sulle presunte violazioni scorsi.

Nel frattempo Snowflake ha fornito ulteriori informazioni sull'incidente. Il responsabile della sicurezza informatica Brad Jones ha [dichiarato in un post sul blog dell'azienda](https://community.snowflake.com/s/question/0D5VI00000Emyl00AB/detecting-and-preventing-unauthorized-user-access) che gli aggressori hanno utilizzato dati di accesso che erano stati "***acquistati o ottenuti tramite malware di infostealing***", progettati per estrarre nomi utente e password da dispositivi compromessi. L'incidente sembra essere una "***campagna mirata diretta agli utenti con autenticazione a singolo fattore***", ha aggiunto Jones.

Nel post di Jones si legge che Snowflake e le società di cybersecurity reclutate per indagare sull'incidente – CrowdStrike e Mandiant – **non hanno trovato prove** che dimostrino che l'attacco sia stato "*causato da credenziali compromesse di **attuali o ex dipendenti di Snowflake***", pur rilevando un accesso agli account di prova di un ex dipendente, che non avrebbero però contenuto dati sensibili. Alla domanda su potenziali violazioni dei dati di aziende specifiche, una persona all'interno di Snowflake ha ribadito la dichiarazione di Jones: "*Non abbiamo identificato prove che suggeriscano che questa attività sia stata causata da una vulnerabilità, una configurazione errata o una violazione della piattaforma di Snowflake*".

L'Agenzia statunitense per la sicurezza informatica e delle infrastrutture ha diffuso un [avviso](https://www.cisa.gov/news-events/alerts/2024/06/03/snowflake-recommends-customers-take-steps-prevent-unauthorized-access) sull'incidente che coinvolto Snowflake, mentre il Centro australiano per la sicurezza informatica [ha dichiarato di](https://www.cyber.gov.au/about-us...