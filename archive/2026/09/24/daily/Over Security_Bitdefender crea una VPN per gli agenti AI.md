---
title: Bitdefender crea una VPN per gli agenti AI
url: https://www.securityinfo.it/2026/09/21/bitdefender-crea-una-vpn-per-gli-agenti-ai/
source: Over Security
date: 2026-09-24
fetch_date: 2026-09-25T06:53:15.888747
---

# Bitdefender crea una VPN per gli agenti AI

Aggiornamenti recenti Settembre 21st, 2026 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Bitdefender crea una VPN per gli agenti AI](https://www.securityinfo.it/2026/09/21/bitdefender-crea-una-vpn-per-gli-agenti-ai/)
* [No Hat 2026, a Bergamo l’hacking incontra AI, cyber-spionaggio e droni](https://www.securityinfo.it/2026/09/11/no-hat-2026-a-bergamo-lhacking-incontra-ai-cyber-spionaggio-e-droni/)
* [Claude evade (di nuovo) e attacca tre aziende reali](https://www.securityinfo.it/2026/08/04/claude-evade-di-nuovo-e-compromette-tre-aziende-reali/)
* [Hugging Face violata da un agente AI: gli attacchi autonomi sono arrivati](https://www.securityinfo.it/2026/07/21/hugging-face-violata-da-un-agente-ai-perche-il-primo-attacco-autonomo-segna-una-svolta-per-la-cybersecurity/)
* [Gli assistenti AI di coding sono sicuri? Il caso xAI](https://www.securityinfo.it/2026/07/14/gli-assistenti-ai-di-coding-sono-sicuri-il-caso-xai/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Bitdefender crea una VPN per gli agenti AI

Set 21, 2026  [Redazione](https://www.securityinfo.it/author/redazione/ "Articoli scritti da Redazione")
 [In evidenza](https://www.securityinfo.it/category/in-evidenza/), [News](https://www.securityinfo.it/category/news/), [RSS](https://www.securityinfo.it/category/rss/), [Tecnologia](https://www.securityinfo.it/category/news/tecnologia-news/)
 [0](https://www.securityinfo.it/2026/09/21/bitdefender-crea-una-vpn-per-gli-agenti-ai/#respond)

---

Forse in pochi ci avevano pensato, ma dal momento che gli agenti AI navigano sul Web per raccogliere informazioni e compiere operazioni per conto degli utenti, potrebbe essere una buona idea mascherarne le attività per evitare di fornire contesti non voluti a siti web e servizi di cui non sappiamo granché. **Bitdefender ha infatti presentato VPN for AI Agents, una VPN richiamabile direttamente dagli agenti tramite MCP che mira a separare queste attività dall’identità di rete della persona che le ha richieste**. Attualmente disponibile in beta pubblica e inizialmente solo per macOS. La soluzione funziona con Claude Desktop, Cursor, Codex e OpenCode. L’idea alla base del servizio è leggermente differente rispetto a quella di una VPN tradizionale. Invece di creare un tunnel persistente attraverso il quale instradare il traffico del dispositivo, **la VPN viene attivata soltanto per l’attività dell’agente**, lasciando invariata la normale connessione usata dagli altri processi.

**Un container temporaneo per ogni prompt**

Quando viene richiesta un’operazione, il sistema crea **un container isolato e temporaneo dedicato a quello specifico prompt**. L’attività dell’agente utilizza quindi una connessione privata separata e, una volta terminata, il container viene eliminato.

Secondo Bitdefender, questo meccanismo impedisce il trasferimento di dati tra interazioni differenti e soprattutto evita che l’attività Web dell’agente venga direttamente associata all’indirizzo IP dell’utente.

La protezione riguarda **traffico di rete ed esposizione dell’indirizzo IP**, non il contenuto della conversazione con il modello: i prompt continuano a transitare tra l’utente e il provider AI utilizzato.

La distinzione è importante. VPN for AI Agents non si propone quindi come sistema per rendere anonime le informazioni fornite a Claude, Codex o agli altri servizi, ma per **separare l’identità di rete dell’utente dalle operazioni esterne compiute autonomamente dall’agente**.

**Il problema dell’identità degli agenti**

L’arrivo dell’agentic AI sta introducendo un problema che i tradizionali strumenti di sicurezza non erano stati progettati per affrontare. Un assistente che si limita a produrre una risposta rimane essenzialmente confinato nell’interazione con il proprio modello. Un agente dotato di strumenti può invece **uscire da quell’ambiente, visitare siti, interrogare servizi e compiere transazioni**.

Bitdefender richiama a questo proposito la definizione della Cloud Security Alliance di una sorta di **“zona grigia dell’identità”**. Gli agenti possono operare utilizzando identità associate ai workload, account di servizio condivisi oppure credenziali personali dell’utente. Anche il traffico generato durante le loro attività può rimanere associato alla rete della persona per conto della quale stanno lavorando.

Separare la connessione dell’agente permette inoltre di scegliere una diversa localizzazione geografica. Tra i possibili utilizzi Bitdefender cita ricerche effettuate in Paesi differenti e confronti di prezzo regionali, oltre alla protezione durante l’utilizzo di reti Wi-Fi pubbliche.

**Dalla VPN del dispositivo alla VPN dell’agente**

L’aspetto più interessante della proposta non è tanto la VPN in sé, quanto **la granularità con cui viene applicata**. Il perimetro della connessione protetta non coincide più necessariamente con il computer, lo smartphone o l’utente, ma può diventare la singola attività svolta da un software autonomo.

Il sistema rimane inattivo fino alla richiesta dell’agente, crea l’ambiente necessario, esegue la sessione e infine lo elimina. Per l’utente non è prevista una configurazione manuale della VPN a ogni operazione.

È un modello che anticipa un problema destinato a diventare più evidente con la diffusione degli agenti: **distinguere le azioni della persona da quelle eseguite dal software che opera per suo conto**, mantenendo separate sessioni, identità e privilegi.

Per il momento Bitdefender si concentra sul mercato consumer. La beta di VPN for AI Agents è **gratuita, disponibile soltanto per macOS e in lingua inglese**, mentre il supporto per altri sistemi operativi arriverà successivamente.

La stessa logica, tuttavia, tocca direttamente anche il mondo enterprise. Se gli agenti diventeranno una presenza abituale nei processi aziendali, identificare con precisione **chi – o che cosa – sta effettuando una connessione e con quali credenziali, privilegi e dati** diventerà parte integrante della gestione delle identità e della sicurezza degli accessi.

Condividi l'articolo

* [Tweet](https://twitter.com/share)

---

* [agenti AI](https://www.securityinfo.it/tag/agenti-ai/), [agentic AI](https://www.securityinfo.it/tag/agentic-ai/), [AI security](https://www.securityinfo.it/tag/ai-security/), [Bitdefender](https://www.securityinfo.it/tag/bitdefender/), [Claude Desktop](https://www.securityinfo.it/tag/claude-desktop/), [Codex](https://www.securityinfo.it/tag/codex/), [Cursor](https://www.securityinfo.it/tag/cursor/), [cybersecurity](https://www.securityinfo.it/tag/cybersecurity/), [identità digitale](https://www.securityinfo.it/tag/identita-digitale/), [MCP](https://www.securityinfo.it/tag/mcp/), [Model Context Protocol](https://www.securityinfo.it/tag/model-context-protocol/), [OpenCode](https://www.securityinfo.it/tag/opencode/), [privacy](https://www.securityinfo.it/tag/privacy/), [VPN](https://www.securityinfo.it/tag/vpn/), [VPN for AI Agents](https:...