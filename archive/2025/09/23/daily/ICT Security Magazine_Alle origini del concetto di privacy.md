---
title: Alle origini del concetto di privacy
url: https://www.ictsecuritymagazine.com/articoli/origini-della-privacy/
source: ICT Security Magazine
date: 2025-09-23
fetch_date: 2025-10-02T20:31:51.229709
---

# Alle origini del concetto di privacy

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica Digitale](https://www.ictsecuritymagazine.com/argomenti/geopolitica-digitale/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![imeline evoluzione privacy: dalle origini con Warren e Brandeis, attraverso yellow journalism e controversie fotografiche, fino alle sfide moderne di tutela dati personali nell'ecosistema informativo digitale](https://www.ictsecuritymagazine.com/wp-content/uploads/key-lock-password-security-privacy-protection-graphic-scaled.jpg)

# Alle origini del concetto di privacy

A cura di:[Marta Zeroni](#molongui-disabled-link)  Ore 22 Settembre 202523 Settembre 2025

È ironico che le origini della privacy siano avvolte nel pettegolezzo: se è stato smentito che The right to privacy abbia visto la luce dopo che Samuel Warren, uno degli autori, si era indispettito per gli articoli di giornali sul matrimonio della figlia, è pur vero che la stampa si occupava di frequente dei dinner party frequentati dalla signora Warren, e pare peraltro che il giurista avesse interesse a tener nascosta da occhi indiscreti l’omosessualità del fratello [[1]](#_ftn1).

## **La privacy non esiste?**

Il tema continua tutt’ora ad essere avvezzo al paradosso: mai come oggi la privacy è stata così attenzionata, nelle sue molteplici declinazioni, da norme, giurisprudenza, dottrina e soft law, eppure sempre più a gran voce la vox populi lamenta che “la privacy non esiste” [[2]](#_ftn2) (non senza far storcere il naso a tecnici, giuristi e attivisti [[3]](#_ftn3)) e, a dire il vero, qualche utente si sarebbe detto disposto a scambiare la propria cronologia di navigazione per un Big Mac [[4]](#_ftn4).

Se alla fine del diciannovesimo secolo a preoccupare gli autori di [The right to privacy](https://www.researchgate.net/publication/323871596_The_Right_to_Privacy_by_S_Warren_and_L_Brandeis_-_The_Story_of_a_Scientific_Article_in_the_United_States) erano soprattutto i quotidiani e la stampa fotografica, oggi i media ed i canali di diffusione hanno attraversato trasformazioni profonde, convergendo in un ecosistema informativo vasto ed intricato, che ha reso le esigenze di tutela dei dati degli interessati sempre più impellenti.

## **Tutela effettiva del diritto alla privacy nell’ecosistema informativo online**

La presente trattazione intende prendere le mosse dal rapporto tra società dell’informazione e tutela dei dati personali, per poi restringere il campo sul minimo comune denominatore o leitmotiv delle molteplici nozioni di privacy espresse dalle fonti.

Con queste dovute premesse, prendendo a riferimento alcuni casi esemplificativi di diffusione delle informazioni online, ci si è domandati se il [diritto alla privacy](https://www.ictsecuritymagazine.com/articoli/information-security-data-protection-e-privacy/) – nei suoi contenuti più essenziali – possa essere fatto effettivamente valere e se sia pertanto in grado di trovare tutela sostanziale nel panorama odierno.

## **“The right to privacy”: agli albori del concetto di privacy secondo Warren e Brandeis**

Sebbene il concetto di privacy di certo non nacque dal nulla[[5]](#_ftn5), la sua prima formalizzazione, nella monografia The right to privacy di Warren e Brandeis, fu influenzata in modo decisivo da un’aumentata e facilitata disponibilità dei mezzi di diffusione delle informazioni dell’epoca.

Lo scritto in questione uscì nell’Harvard Law Review nel 1890. In tale contesto storico-culturale, la lettura dei quotidiani non poteva ancora dirsi un passatempo trasversale e invalso in tutti i segmenti demografici, tuttavia già da qualche decennio i giornali erano diventati molto più economici e accessibili[[6]](#_ftn6): la prima pubblicazione del Sun di Benjamin Day, nel 1833, diede il via al fenomeno della stampa economica, la c.d. Penny Press. Il quotidiano fondato da Day costava un penny (a fronte degli usuali 6 cents) e la sua massima diffusione era assicurata dai newsboy che lo vendevano agli angoli della strada.

#### **Fake news, yellow journalism e il loro impatto sull’informazione**

Alla fine dell’Ottocento, fece capolino anche quella tipologia di stampa che oggi chiameremmo *fake news* e allora era nota come *yellow journalism* [[7]](#_ftn7). I suoi pionieri, William Randolph Hearst – l’uomo che ispirò il Citizen Kane di Orson Wells – e – ironicamente – Joseph Pulitzer, dalle rispettive headlines si facevano la guerra a colpi di notizie salaci, sensazionaliste e non verificate, e con le loro pratiche furono accusati, tra l’altro, di aver fomentato la guerra ispano-americana del 1898 e, tre anni dopo, l’assassinio del candidato alla presidenza William McKinley.

Non era solo grazie alla stampa, peraltro, che le informazioni avevano iniziato a circolare così rapidamente ed estensivamente. Lo si doveva anche al contemporaneo evolversi dei sistemi di comunicazione: la posta moderna, il telegrafo elettrico di Morse e quello senza fili di Marconi, i cavi marini che iniziavano a collegare stati e continenti.

#### **Le prime controversie sulla privacy delle immagini**

E, a proposito di nuove tecnologie, è interessante notare come in The right to privacy si menzioni espressamente la fotografia istantanea. Invero l’avvento della fotocamera portatile e delle varie tecniche di stampa fotografiche avevano reso possibile, per la prima volta, non solo raccogliere, pressoché in tempo reale, ritratti personali ma anche riprodurli con relativa facilità.

Si noti, a onor del vero, che almeno...