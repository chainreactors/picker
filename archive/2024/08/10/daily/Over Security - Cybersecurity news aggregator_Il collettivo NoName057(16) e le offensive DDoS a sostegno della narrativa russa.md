---
title: Il collettivo NoName057(16) e le offensive DDoS a sostegno della narrativa russa
url: https://www.telsy.com/il-collettivo-noname05716-e-le-offensive-ddos-a-sostegno-della-narrativa-russa/
source: Over Security - Cybersecurity news aggregator
date: 2024-08-10
fetch_date: 2025-10-06T18:07:23.942724
---

# Il collettivo NoName057(16) e le offensive DDoS a sostegno della narrativa russa

* Gruppo TIM

[![Telsy](https://www.telsy.com/wp-content/themes/telsy/images/Logo-Telsy-TIM-blu.png)](https://www.telsy.com/)

[Per fare una ricerca scrivi qualcosa e premi "invio"](/?s=)

Chiudi

* [Chi siamo](https://www.telsy.com/chi-siamo/)
* Soluzioni
  + [Vai a Soluzioni](https://www.telsy.com/soluzioni/)
  + [Cyber](https://www.telsy.com/soluzioni/cyber-ita/)
  + [Crypto](https://www.telsy.com/soluzioni/crypto-ita/)
  + [Quantum](https://www.telsy.com/soluzioni/quantum-ita/)
* [Innovazione](https://www.telsy.com/innovazione/)
* [Lavora con noi](https://www.telsy.com/lavora-con-noi/)
* [Blog](https://www.telsy.com/blog/)

* News in evidenza
  + [06 Ott

    Attacchi rivolti a target italiani, notificati nuovi data breach, vulnerabilità sfruttate ITW](https://www.telsy.com/attacchi-rivolti-a-target-italiani-notificati-nuovi-data-breach-vulnerabilita-sfruttate-itw/)
  + [29 Set

    Le nuove minacce cyber realizzate col supporto dell’AI](https://www.telsy.com/le-nuove-minacce-cyber-realizzate-col-supporto-dellai/)

[Attacchi rivolti a target italiani, notificati nuovi data breach, vulnerabilità sfruttate ITW](https://www.telsy.com/attacchi-rivolti-a-target-italiani-notificati-nuovi-data-breach-vulnerabilita-sfruttate-itw/)
[Le nuove minacce cyber realizzate col supporto dell’AI](https://www.telsy.com/le-nuove-minacce-cyber-realizzate-col-supporto-dellai/)
[Vedi tutte](https://www.telsy.com/blog/)

* [English](https://www.telsy.com/en/the-noname05716-collective-and-ddos-offensives-in-support-of-the-russian-narrative/)
* [Italiano](https://www.telsy.com/il-collettivo-noname05716-e-le-offensive-ddos-a-sostegno-della-narrativa-russa/)

[Cybersecurity](https://www.telsy.com/categoria/cybersecurity/)

# Il collettivo NoName057(16) e le offensive DDoS a sostegno della narrativa russa

09 Ago 2024

Condividi

![Threat Discovery Telsy TS WAY Cyber Threat Intelligence](https://www.telsy.com/wp-content/uploads/2024/03/Threat-Discovery-Telsy-TS-WAY-Cyber-Threat-Intelligence.jpg)

**Threat Discovery** è uno spazio editoriale di [Telsy](https://www.telsy.com/) e [TS-WAY](https://www.ts-way.com/it/) dedicato all’approfondimento in ambito cyber threat intelligence a livello globale.

Le informazioni riportate sono l’esito del lavoro di raccolta e analisi svolto dagli specialisti di TS-WAY per la piattaforma [TS-Intelligence](https://www.ts-way.com/it/threat-intelligence/).

In questo articolo presentiamo un profilo del collettivo hacktivista filorusso NoName057(16).

## Un avversario “senza nome”, con una precisa identità

Il collettivo NoName057(16) opera in campo hacktivista coordinando offensive [DDoS](https://www.telsy.com/gli-attacchi-ddos/) contro target ritenuti avversi alla causa russa. L’obiettivo delle sue campagne è attirare l’attenzione globale e indirizzare l’opinione pubblica a favore della politica del Cremlino.
Rispetto agli altri avversari filorussi, [NoName057(16)](https://www.ts-way.com/it/risorse/2024/01/31/hacktivisti-filorussi/) si distingue per il chiaro posizionamento ideologico e per la quantità di rivendicazioni che ha pubblicato sui propri canali Telegram.

La sua costituzione risale a marzo 2022, in concomitanza con l’avvio dell’operazione militare speciale della Russia in Ucraina. Nel delicato passaggio costituito dal tentato ammutinamento della Wagner, avvenuto a giugno del 2023, il gruppo ha attestato il proprio allineamento con le posizioni del Governo di Vladimir Putin. Mentre altri collettivi dello stesso fronte si schieravano in favore della marcia su Rostov, NoName057(16) ha dichiarato la propria avversione nei confronti della milizia fondata e guidata dallo scomparso Evgenij Prigožin.

## Le rivendicazioni di attacchi a fini dimostrativi

![Telsy TS Way NoName057(16)](https://www.telsy.com/wp-content/uploads/Telsy-TS-Way-NoName-ru.jpg)

La mole di offensive hacktiviste che NoName057(16) ha segnalato negli ultimi due anni non è comparabile con quella di nessun’altra formazione impegnata in attività pro-Russia. Tra febbraio 2023 e luglio 2024 le sue rivendicazioni contro singoli target, pubblicate su canali Telegram in russo e inglese, si contano nell’ordine delle migliaia.

La vittimologia comprende realtà di molteplici settori, sia pubblici che privati, con particolare insistenza su quelli governativo e della Difesa, dei trasporti e logistica, finanziario ed energetico. I target sono localizzati in Ucraina e in tutti i Paesi che si sono schierati a fianco di Kiev. Ad essi si aggiungono organi amministrativi e governativi  dell’Unione Europea e organizzazioni afferenti alla NATO.

Le rivendicazioni sono spesso corredate da messaggi che motivano la scelta di colpire specifiche realtà o singoli Paesi. Di volta in volta, NoName057(16) stigmatizza le dichiarazioni di ministri e presidenti a favore degli aiuti umanitari e militari a Kiev; cavalca le ragioni di manifestazioni civili per incrementare la tensione sociale interna agli Stati membri dell’UE; si fa sentire nel corso di vertici politici e summit internazionali.

## La strategia delle alleanze fra hacktivisti

Quest’anno i gruppi hacktivisti filorussi si sono attivati in occasione delle elezioni per il Parlamento europeo e per quelle in Francia e Regno Unito. In particolare, NoName057(16) ha guidato offensive DDoS chiamando a raccolta i collettivi People Cyber Army, HackNet, CyberDragon, 22C, CoupTeam, Root@kalid e Usersec.

![Project DDoSia NoName057(16) TS Way Telsy](https://www.telsy.com/wp-content/uploads/Project-DDoSia-NoName-TS-Way-Telsy.jpg)

La strategia delle alleanze è adottata frequentemente da questo tipo di avversari. A maggio scorso, ad esempio, alcuni collettivi – fra i quali comparivano People Cyber Army e HackNet – si sono riuniti in High Society, un’alleanza internazionale che ha preso di mira anche diversi target italiani.

Nelle ultime settimane NoName057(16) si è associato con il russo Hacker Council Global, con il filopalestinese Alixsec e con [AzzaSec](https://www.ts-way.com/it/risorse/2024/08/22/collettivo-italiano-azzasec-panorama-hacktivista/), un team italiano di recente formazione che si è dichiarato sia filorusso che filopalestinese.

Tutti i partecipanti alle iniziative di NoName057(16) aderiscono al “Progetto DDoSia”, dal nome del bot Dosia, messo a disposizione su un canale Telegram dedicato.

## Telsy e TS-WAY

[![Telsy_TS WAY](https://www.telsy.com/wp-content/uploads/2023/09/Telsy_TS-WAY.jpg)TS-WAY](https://www.telsy.com/ts-way/) è un’azienda che sviluppa tecnologie e servizi per organizzazioni di medie e grandi dimensioni, con un’expertise in cyber threat intelligence unica nel panorama italiano. Nata nel 2010, dal 2023 TS-WAY è entrata a far parte di Telsy.

TS-WAY si configura come una effettiva estensione dell’organizzazione cliente, a supporto del team in-house, per le attività informative e di investigazione, per la [risposta ad incidenti informatici](https://www.telsy.com/la-cyber-incident-response/) e per le attività di verifica della sicurezza dei sistemi.

L’esperienza di TS-WAY è riconosciuta in consessi internazionali ed è avvalorata da grandi organizzazioni private nei comparti finanza, assicurazioni, difesa, energia, telecomunicazioni, trasporti, tecnologia e da organizzazioni governative e militari che nel tempo hanno utilizzato i servizi di questa società italiana.

## I servizi di TS-WAY

[TS-WAY](https://www.telsy.com/ts-way/) è un’azienda che sviluppa tecnologie e servizi per organizzazioni di medie e grandi dimensioni, con un’expertise in cyber threat intelligence unica nel panorama italiano. Nata nel 2010, dal 2023 TS-WAY è entrata a far parte di Telsy.

TS-WAY si configura come una effettiva estensione dell’organizzazione cliente, a supporto del team in-house, per le attività informative e di investigazione, per la [risposta ad incidenti informatici](https://www.telsy.com/la-cyber-incident-response/) e per le attività di verifica della sicurezza dei sistemi.

L’esperienza di TS-WAY è riconosciuta in consessi internaz...