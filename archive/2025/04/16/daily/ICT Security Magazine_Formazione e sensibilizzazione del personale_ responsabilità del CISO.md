---
title: Formazione e sensibilizzazione del personale: responsabilità del CISO
url: https://www.ictsecuritymagazine.com/articoli/formazione-ciso/
source: ICT Security Magazine
date: 2025-04-16
fetch_date: 2025-10-06T22:09:43.628688
---

# Formazione e sensibilizzazione del personale: responsabilità del CISO

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Il CISO e la formazione del personale: strategie per rafforzare la sicurezza informatica aziendale contro le minacce cyber](https://www.ictsecuritymagazine.com/wp-content/uploads/untitled-design-5_sxpzieVr.png)

# Formazione e sensibilizzazione del personale: responsabilità del CISO

A cura di:[Redazione](#molongui-disabled-link)  Ore 15 Aprile 20257 Aprile 2025

La protezione dei dati aziendali e la sicurezza delle informazioni sono temi cruciali in un mondo sempre più connesso e digitalizzato. Ogni giorno, le organizzazioni affrontano minacce sempre più sofisticate, che variano da attacchi mirati alla compromissione dei sistemi fino a comportamenti che rischiano di violare le normative sulla privacy.

La responsabilità di gestire queste minacce non ricade solo sugli strumenti tecnologici, ma anche sul comportamento o la condotta umana. Proseguendo la trattazione, iniziata in un precedente lavoro, “*Il CISO come leader nella gestione del rischio informatico*”, esamineremo qui la figura del **Chief Information Security Officer (CISO)**, il professionista incaricato di tutelare la sicurezza informatica societaria, ma dal punto di vista della formazione e sensibilizzazione del personale, un processo che si rivela fondamentale per garantire una protezione efficace contro le minacce all’information security in azienda.

## **Programmi di formazione continua sulla cybersecurity per i dipendenti**

L’avanzamento rapido della tecnologia ha portato a minacce informatiche sempre più sofisticate. Ciò che non cambia mai però è il fatto che la sicurezza informatica dipende tanto dalle azioni delle persone quanto dalla tecnologia. Anche con le più avanzate misure di protezione, basta un clic imprudente su un link dannoso o l’uso di una password poco sicura per esporre l’azienda a una grave violazione. Questo evidenzia quanto sia fondamentale il contributo dei dipendenti nella strategia complessiva di sicurezza informatica.

La formazione dei dipendenti rappresenta quindi una delle misure di sicurezza più importanti per un’azienda, attraverso un programma di **formazione continuo** è possibile assicurare che tutti i membri dell’organizzazione siano adeguatamente preparati a riconoscere e gestire i pericoli legati alla sicurezza informatica. Ogni membro dell’azienda, dal reparto marketing al management, dovrebbe essere quindi coinvolto, poiché ogni dipendente, indipendentemente dal suo ruolo, potrebbe essere una potenziale vittima di un attacco informatico.

Sebbene la tecnologia sia fondamentale per proteggere le informazioni aziendali, le persone restano il primo anello della catena di sicurezza.

Un programma di formazione efficace dovrebbe essere strutturato in modo da coprire tutte le aree critiche, dai concetti di base fino alle **minacce avanzate**. Inizialmente, è utile fornire ai dipendenti una panoramica delle politiche di sicurezza aziendale, dei principi fondamentali e delle migliori pratiche per navigare in modo sicuro nell’ambiente digitale. Una formazione di base può riguardare temi come la gestione delle password, il riconoscimento di **e-mail phishing** e la sicurezza nell’utilizzo di dispositivi mobili. Successivamente, i dipendenti dovrebbero essere educati su rischi più avanzati, come gli **attacchi** [**ransomware**](https://www.ictsecuritymagazine.com/articoli/ransomware-acn/), le vulnerabilità nei sistemi software e le problematiche legate alla protezione dei dati sensibili.

### **1.1 Approfondire la consapevolezza con contenuti mirati**

I programmi di formazione devono essere personalizzati per soddisfare le specifiche esigenze dell’organizzazione, del settore e dei ruoli dei dipendenti. Non tutti i dipendenti richiedono lo stesso livello di formazione; quindi, un approccio graduato può essere appropriato. Ancora, li stessi devono essere aggiornati regolarmente per riflettere i cambiamenti nel panorama delle minacce. I criminali informatici evolvono costantemente le loro tecniche, e per questo motivo anche la formazione deve essere dinamica e adattarsi alle nuove realtà.

I corsi di formazione, che possono essere erogati tramite piattaforme online, dovrebbero includere simulazioni pratiche e casi studio per rendere il contenuto ancora più pertinente e interattivo. Una volta acquisita una buona conoscenza teorica della sicurezza informatica, è essenziale che i dipendenti partecipino a sessioni di formazione che li mettano alla prova con scenari reali.

Stabilire canali chiari e accessibili per i dipendenti per segnalare attività sospette o potenziali incidenti di sicurezza, favorire una cultura di comunicazione aperta rappresentano le migliori pratiche nella formazione dei dipendenti.

La **gamification**, infatti per esempio, è una strategia diffusa per migliorare l’engagement e favorire la memorizzazione dei contenuti nella formazione sulla sicurezza. Integrando dinamiche ludiche come punteggi, distintivi e classifiche, si stimola la motivazione dei dipendenti, incentivandoli ad acquisire e mettere in pratica le migliori procedure di sicurezza.

## Vantaggi della cybersecurity awareness per la protezione dei dati aziendali

I CISO devono affrontare la sfida di implementare programmi di formazione completi e campagne di sensibilizzazione per rafforzare il **firewall umano** de...