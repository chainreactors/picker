---
title: Intelligenza artificiale l'Europa non vuole macchine della verità e polizia predittiva
url: https://www.wired.it/article/intelligenza-artificiale-macchina-verita-polizia-predittiva-europa/
source: Instapaper: Unread
date: 2023-05-18
fetch_date: 2025-10-04T11:42:37.892832
---

# Intelligenza artificiale l'Europa non vuole macchine della verità e polizia predittiva

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Dalle macchine della verità alla polizia predittiva: l'intelligenza artificiale che l'Europa non vuole

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

Close Banner

Close

[![Wired Next Fest](/verso/static/wired/assets/wnf-156x40.png)](https://eventi.wired.it/nextfest25-trentino)

00

Giorni

:

00

Ore

:

00

Minuti

:

00

Secondi

[Iscriviti, ingresso gratuito](https://eventi.wired.it/nextfest25-trentino/ticket)[3-5 ottobre, Rovereto](https://eventi.wired.it/nextfest25-trentino)

[Ludovica Jona](/author/ljona/)

Regole

17.05.2023

# Dalle macchine della verità alla polizia predittiva: l'intelligenza artificiale che l'Europa non vuole

Il voto delle commissioni dell'Europarlamento mette molti paletti ai sistemi di sorveglianza intrusivi e a modelli predittivi dei comportamenti. Ma il vero divieto dipenderà dalle prossime negoziazioni

![Una statua in legno di Pinocchio](https://media-assets.wired.it/photos/645e65d36505f813ccc2c5ed/16:9/w_2560%2Cc_limit/GettyImages-506875546.jpg)

Una statua in legno di Pinocchiovalio84sl/Getty Images

**Due commissioni dell'Europarlamento hanno approvato il bando totale delle tecnologie di [riconoscimento facciale](https://www.wired.it/topic/riconoscimento-facciale)** in tempo reale e quello per gli **algoritmi per l'identificazione delle emozioni da parte della polizia.**
“*Appena tre mesi fa sembrava impensabile vietare il riconoscimento delle emozioni da parte della polizia, data la forte opposizione del gruppo dei Liberali. Ma siamo riusciti a convincere una parte di loro della pericolosità di queste tecnologie*”, dice Brando Benifei (Socialisti e Democratici) **correlatore dell'Ai Act per l'Europarlamento.** È soddisfatto di essere riuscito a far votare alcuni deputati del partito conservatore non solo - come era atteso - a favore del **divieto di riconoscimento biometrico in tempo reale** (scenari cinesi in cui una telecamera identifica tutte le persone che salgono nella metropolitana) ma anche per il bando degli algoritmi per l'identificazione delle emozioni in alcuni contesti, quali operazioni di polizia e di controllo delle frontiere.

”*Ora dobbiamo difendere il risultato dagli attacchi di Consiglio Europeo che potrebbe voler tornare al testo precedente, quello approvato dalla Commissione*”, mette in guardia Benifei. I divieti approvati ieri dalle due commissioni dell'Europarlamento Imco (mercato interno e la protezione dei consumatori) e Libe (libertà civili, giustizia e affari interni), dovranno essere confermati dalla plenaria e – successivamente - il testo dovrà essere **negoziato con il Consiglio dell'Unione europea**, che ha sempre cercato di preservare l'utilizzo dell'[intelligenza artificiale](https://www.wired.it/topic/intelligenza-artificiale) da parte delle forze dell'ordine.

![article image](https://media-assets.wired.it/photos/615d951ee93869b2cdc195f1/master/w_775%2Cc_limit/wired_placeholder_dummy.png)

[La "macchina della verità" alle frontiere di cui l'Europa preferiva non parlare](/attualita/tech/2021/04/27/iborderctrl-europa-frontiere-sorveglianza/)

## Il divieto (parziale) delle macchine della verità

I **poligrafi – macchine della verità – non sono del tutto vietati dal regolamento europeo sull'intelligenza artificiale** ma solo considerati tra le **tecnologie ad alto rischio (e quindi soggette a maggiori controlli).** Nel testo approvato nelle due commissioni, è stato però vietato il loro l'utilizzo da parte delle polizia, in contesti di frontiera, nell'istruzione e nei luoghi di [lavoro](https://www.wired.it/topic/lavoro). Tra le applicazioni dell'intelligenza artificiale così vietate vi è il **controverso sistema iBorderCTRL**, [una “macchina della verità”](https://www.wired.it/attualita/tech/2021/04/27/iborderctrl-europa-frontiere-sorveglianza/) per identificare i [migranti](https://www.wired.it/topic/migranti) pericolosi la cui sperimentazione è stata finanziata con 4,5 milioni di euro dalla Commissione Europea tra 2018 e 2019. “*IBorderCTRL è stato uno degli esempi utilizzati dai negoziatori del gruppo dei Verdi per discutere sulla necessità di vietare il riconoscimento delle emozioni nel contesto della migrazione*”, spiega Patrick Breyer, eurodeputato del [Partito pirata](https://www.wired.it/topic/partito-pirata) che sulla mancanza di trasparenza con cui questa tecnologia è stata sviluppata ha portato avanti una lunga battaglia legale.

![Riconoscimento facciale](https://media-assets.wired.it/photos/645ce708c487f40a15c9094d/master/w_775%2Cc_limit/GettyImages-1333881327.jpg)

[Il difficile stop al riconoscimento facciale in Europa](/article/riconoscimento-facciale-ai-act-parlamento-europeo/)

Lo prevede la bozza dell'Ai Act, il regolamento sull'intelligenza artificiale, che è stata votata nelle commissioni dell'Europarlamento e frena la sorveglianza biometrica

## Altri algoritmi vietati: riconoscimento dei dialetti e polizia predittiva

Tra le tecnologie bandite nel testo finora approvato c'è la “categorizzazione biometrica”: Un esempio è il controverso sistema di [riconoscimento dei dialetti utilizzato in Germania](https://algorithmwatch.org/en/bamf-dialect-recognition/), (Bamf) che sostiene di essere in grado di **dedurre il Paese d'origine (e l'etnia) in base all'impronta vocale**. È stato poi approvato il divieto di identificazione biometrica a distanza in spazi pubblici, come quello sperimentato nei [porti italiani per identificare i migranti che hanno appena attraversato il Mediterraneo](https://www.gpdp.it/web/guest/home/docweb/-/docweb-display/docweb/9575877), ovvero il Sari Real Time.

Anche l'**utilizzo di sistemi di polizia predittiva è stato bandito:** in particolare l'utilizzo della valutazione del rischio per prevedere il verificarsi di un reato amministrativo. Un esempio di polizia predittiva è l'algoritmo utilizzato per anni dal [governo](https://www.wired.it/topic/governo) inglese per elaborare le domande di visto per il [Regno Unito](https://www.wired.it/topic/regno-unito): è stato considerato razzista e discriminatorio perché basato su un elenco segreto di nazionalità sospette a cui veniva con più probabilità negato il visto.

Tra gli emendamenti al testo originariamente proposto dalla Commissione, le due Commissioni dell'Europarlamento hanno approvato l'obbligo - per gli **utilizzatori di sistemi di intelligenza artificiale, come le pubbliche amministrazioni -** di valutare l'impatto di ogni tecnologia ad alto rischio sui diritti fondamentali. Inoltre il nuovo testo del regolamento prevede maggiore trasparenza sull'utilizzo di sistemi di intelligenza artificiale da parte delle autorità pubbliche e il rafforzamento delle tutele per i migranti, come l'inclusione nella lista dei sistemi ad alto rischio (quindi soggetti a maggiori controlli) di tutte le tecnologie di identificazione biometrica, analisi predittiva e [sorveglianza](https://www.wired.it/topic/sorveglianza) delle frontiere.

“*Sebbene manchino diversi elementi, come le proibizioni sui sistemi utilizzati specificatamente nel contesto migratorio, il testo che è stato approvato oggi in Parlamento è un chiaro passo in avanti* - afferma Caterina Rodelli, analista delle politiche europee per Access Europe, organizzazione di tutela dei diritti - *ma come società civile ci aspettiamo che il testo venga ulteriormente rafforzato, durante il voto in Plenaria, a giugno”*. Per l'associazione ...