---
title: La sovranità digitale tra sicurezza nazionale e diritti fondamentali
url: https://www.ictsecuritymagazine.com/articoli/sovranita-digitale-sicurezza-nazionale/
source: ICT Security Magazine
date: 2025-05-30
fetch_date: 2025-10-06T22:28:29.905837
---

# La sovranità digitale tra sicurezza nazionale e diritti fondamentali

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Cybercrime conference](https://www.ictsecuritymagazine.com/wp-content/uploads/Cybercrime-conference-2.jpg)

# La sovranità digitale tra sicurezza nazionale e diritti fondamentali

A cura di:[Redazione](#molongui-disabled-link)  Ore 29 Maggio 202523 Settembre 2025

La seconda Tavola Rotonda svoltasi il 16 aprile 2025, durante la 13a Edizione della [Cyber Crime Conference](https://www.ictsecuritymagazine.com/eventi/cybercrimeconference2025), ha coinvolto:

* **Federico Casolari,** *Professore ordinario di Diritto dell’Unione europea e Direttore del Dipartimento di Scienze Giuridiche dell’Università di Bologna;*
* **Ginevra Cerrina Feroni,** *Professoressa ordinaria di Diritto costituzionale italiano e comparato, Vice Presidente dell’Autorità Garante per la protezione dei dati personali;*
* **Stefania Ducci,** *Capo della Divisione strategia e politiche di cybersicurezza in ambito UE, del Servizio Strategie e Cooperazione di ACN;*
* **Giusella Finocchiaro****,** *Professoressa ordinaria di diritto privato e di diritto di Internet, Università di Bologna;*
* **Giorgio Martellino,** *General Counsel & Compliance Officer di AVIO S.p.A.*;
* **Antonio Teti****,** *Responsabile del Settore Sistemi Informativi di Ateneo, Innovazione Tecnologica e Sicurezza Informatica e docente di Cyber Intelligence, IT Governance e Big Data dell’Università di Chieti-Pescara; componente del Comitato di Coordinamento per la Strategia Nazionale sull’Intelligenza Artificiale.*

Moderatore:

**Mauro Santaniello,** *Professore Associato in Scienza Politica presso il Dipartimento di Scienze Aziendali – Management e Innovation Systems (DISA-MIS) dell’Università degli Studi di Salerno.*

In un mondo sempre più frammentato da tensioni geopolitiche e conflitti regionali, il concetto di sovranità digitale si trasforma ed evolve, assumendo significati più ampi e complessi.

Nel corso della Tavola Rotonda, esperti di diversi settori hanno offerto una panoramica articolata e multidimensionale di come stia cambiando questo concetto fondamentale per gli equilibri globali contemporanei.

Il **prof. Mauro Santaniello**, introducendo il dibattito, ha tracciato con precisione il quadro storico in cui si inserisce l’attuale discussione sulla sovranità digitale.

![Mauro Santaniello cybercrime conference](https://www.ictsecuritymagazine.com/wp-content/uploads/Mauro-Santaniello-cybercrime-conference.jpg)

Il moderatore ha ricordato come ci si trovi, oggi, all’intersezione di due grandi trasformazioni storiche. Da un lato una crisi strutturale dell’ordine internazionale liberale, caratterizzata da crescenti tensioni geopolitiche e conflitti armati; dall’altra una profonda riconfigurazione delle politiche tecnologiche globali, che genera instabilità nei mercati e vulnerabilità nelle catene di approvvigionamento strategiche.

*«In questo contesto, il concetto di sovranità digitale assume nuovi significati e prospettive»*, ha sottolineato Santaniello, ricordando come questo concetto non sia affatto nuovo nel panorama delle relazioni internazionali: già negli anni ’90, infatti, una coalizione di Stati guidati da Russia e Cina aveva invocato il principio di sovranità per contestare l’ordine tecno-giuridico imposto dall’amministrazione Clinton nella gestione delle risorse critiche di Internet.

La vera novità dell’epoca contemporanea risiede piuttosto nell’espansione di questo principio, rispetto sia all’ambito interessato che agli attori coinvolti: *«Il discorso sulla sovranità digitale oggi si è notevolmente espanso, andando oltre i protocolli per raggiungere il livello delle applicazioni, dei dati, delle infrastrutture. Ed è andato anche oltre la rete: parliamo di sovranità digitale in riferimento ai processori e alle nuove tecnologie, come l’intelligenza artificiale».*

## La strategia europea: tra ambizione e ricerca di identità tecnologica

Nel contesto europeo, il concetto di sovranità digitale ha acquisito una centralità inedita all’interno dell’agenda politica comunitaria.

Come ha ricordato Santaniello questa evoluzione è avvenuta nel secondo decennio del XXI° secolo, guidata principalmente da Germania e Francia, che nella prima Commissione von der Leyen e nei due semestri di Presidenza del Consiglio UE hanno tematizzato la sovranità digitale europea; interpretandola inizialmente come limitazione dei poteri delle grandi piattaforme digitali e tutela dei diritti fondamentali dei cittadini europei, sebbene in seguito tale nesso tra sovranità e diritti sia andato affievolendosi.

**Stefania Ducci** ha approfondito questo aspetto, illustrando come l’Unione Europea abbia sviluppato una complessa strategia per affermare la propria autonomia tecnologica: *«Il tema della sovranità digitale è stato oggetto di numerosi interventi da parte dell’Unione Europea, anche perché è un tema strettamente correlato alla sovranità sui dati»**.*

![Stefania Ducci cybercrime conference](https://www.ictsecuritymagazine.com/wp-content/uploads/Stefania-Ducci-cybercrime-conference.jpg)

Ducci ha evidenziato come, negli ultimi anni, questa visione si sia tradotta in iniziative concrete *«in campo di cybersicurezza e protezione dei dati personali, ma anche per lo sviluppo su basi etiche di tecnologie strategiche come l’intelligenza artificiale»*.

Un elemento part...