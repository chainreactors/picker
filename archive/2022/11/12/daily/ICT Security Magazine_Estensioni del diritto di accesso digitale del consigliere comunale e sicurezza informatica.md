---
title: Estensioni del diritto di accesso digitale del consigliere comunale e sicurezza informatica
url: https://www.ictsecuritymagazine.com/articoli/estensioni-del-diritto-di-accesso-digitale-del-consigliere-comunale-e-sicurezza-informatica/
source: ICT Security Magazine
date: 2022-11-12
fetch_date: 2025-10-03T22:34:19.674475
---

# Estensioni del diritto di accesso digitale del consigliere comunale e sicurezza informatica

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/diritto-di-accesso-digitale.jpg)

# Estensioni del diritto di accesso digitale del consigliere comunale e sicurezza informatica

A cura di:[Maurizio Lucca](#molongui-disabled-link)  Ore 11 Novembre 2022

La sez. I Milano del TAR Lombardia, con la sentenza 24 ottobre 2022, n. 2317, interviene per sostenere l’estensione del diritto di accesso digitale del consigliere comunale, tale da ricomprendere anche i dati a protocollo informatico, con un percorso argomentativo che sicuramente desterà più di qualche perplessità e apre la strada per un controllo generalizzato senza restrizioni, segnando una gerarchia di tutele, dove il bilanciamento dei diritti – di pari grado – potrebbe sfumare.

Al contempo ha il pregio di riaffermare l’obbligo di garantire l’uso delle tecnologie digitali (ICT, *Information and Communications Technology*) nei rapporti della/con la PA, anche con i consiglieri comunali, dove la mancata sicurezza informatica (sicurezza IT e *cyber* sicurezza) non può mai costituire giustificazione per impedirne l’uso.

### Le lamentele del ricorrente

La questione posta all’attenzione del GA (giudice amministrativo) verte sul diniego di accesso alla documentazione amministrativa manifestato sotto forma di divieto, di continuare ad inviare *report* settimanali del protocollo comunale, sottoscritto dal Sindaco con ordine di servizio, ritenendo:

* violato lo *status* abilitante all’accesso da parte di un eletto dal popolo;
* la sua sospensione *sine die* del conseguente esercizio del *munus publicum* (il c.d. esercizio utile);
* l’indifferenza sull’aggravio organizzativo di questa attività di estrazione dati.

La richiesta veniva inoltrata ai sensi del comma 2, dell’art. 43, *Diritti dei consiglieri*, del decreto legislativo 18 agosto 2000, n. 267 (TUEL), nello specifico consisteva nell’avere «*accesso al protocollo comunale, in entrata e in uscita, <<tramite report settimanale con numero di protocollo e oggetto>>, a far data dall’1 dicembre 2021 e per gli anni successivi 2022 e 2023, nonché l’accesso ai report dall’1 gennaio 2021 al 30 novembre 2021*».

### La difesa

Il Comune in prima battuta trasmetteva al ricorrente la documentazione richiesta, sino al 21 febbraio 2022, mediante l’invio, con cadenza settimanale, di una *mail* all’indirizzo privato di posta ordinaria, successivamente giungeva l’ordine del Sindaco al Responsabile «*<<di sospendere immediatamente l’invio del protocollo settimanale al Consigliere comunale …>>, atteso che <<l’assoluta incertezza>> che si registra in materia di accesso generalizzato esporrebbe il Comune al rischio di incorrere nelle <<pesantissime sanzioni previste dalla normativa europea>> per violazione della riservatezza*», ed in ogni caso «*l’invio del protocollo settimanale al consigliere comunale dovrà essere sospeso, almeno fino a quando non sarà affidato l’incarico di responsabile per la protezione dei dati e non sarà adottato <<un regolamento specifico>>*».

La sospensione motivata:

* per gli effetti incidenti sulla riservatezza dei dati personali presenti nel protocollo;
* una carenza organizzativa (e regolamentare) su una nomina prevista obbligatoria del legislatore (*Data Protection Officer*);
* la mancata adozione di misure minime di sicurezza.

### Il diritto di accesso del consigliere

Il ricorso viene ritenuto fondato, con condanna alle spese, essendo il diritto di accesso del consigliere conformato per legge ad acquisire («*ottenere*») dalla struttura (senza alcuna intermediazione politica) «*tutte le notizie e le informazioni in loro possesso, utili all’espletamento del proprio mandato»*, con un’estensione che differisce dall’accesso documentale dell’atto *ex se*, di cui agli artt. 22 ss. della legge n. 241/1990.

Un accesso non limitato al singolo interesse qualificato, ma a tutta una serie di dati, informazioni e documenti presenti negli uffici, ossia detenuti dalla PA anche se da essa non prodotti, che non incontra limiti in materia di legittimazione e di dimostrazione di un interesse, essendo strumentali all’esercizio del mandato amministrativo, e, quindi, incensurabile sul profilo motivazionale non potendo scrutinare le ragioni della richiesta, senza violare il diritto garantito dal TUEL.

Neppure, si potrebbe anteporre motivi di riservatezza visto che il periodo finale del comma 2, del cit. art. 43, prevede espressamente che «*Essi sono tenuti al segreto nei casi specificamente determinati dalla legge*»: un obbligo a carico del consigliere che corrisponde al pieno accesso.

Si potrebbero sintetizzare le modalità del diritto:

* accesso a tutti i dati, informazioni e documenti detenuti dall’Ente locale;
* alcun onere motivazionale (*rectius* dimostrazione dell’interesse);
* nessuna limitazione giustificata dalla tutela della riservatezza dei terzi.

### Accesso del consigliere e modello FOIA

Il modello FOIA, nella sua peculiarità di diritto di accesso civico e generalizzato, *ex* art. 5, commi 1 e 2, del decreto legislativo 2013, n. 33 (c.d. Decreto Trasparenza), presenta delle finalità estese alla Comunità, *erga omnes*, senza l’esigenza di motivare la richiesta, distinguendosi da una parte (l’accesso civico semplice), nell’obbligo di pubblicazione la cui omissione costituis...