---
title: Cybersecurity e P.A., i principali attacchi del 2022
url: https://www.ictsecuritymagazine.com/notizie/cybersecurity-e-p-a-i-principali-attacchi-del-2022/
source: ICT Security Magazine
date: 2022-12-25
fetch_date: 2025-10-04T02:29:38.263220
---

# Cybersecurity e P.A., i principali attacchi del 2022

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/attacchi-cyber-pubblica-amministrazione.jpg)

# Cybersecurity e P.A., i principali attacchi del 2022

A cura di:[Redazione](#molongui-disabled-link)  Ore 24 Dicembre 2022

Le Pubbliche Amministrazioni sono state fra i principali bersagli del crimine informatico nel 2022.

Enti nazionali e locali, aziende pubbliche (o partecipate da capitali pubblici) e fornitori privati di pubblici servizi affrontano già da diversi anni una trasformazione digitale dirompente, oggi ulteriormente impulsata dalle rilevanti risorse previste nel PNRR che destina alla missione *“Digitalizzazione, innovazione e sicurezza nella PA”* investimenti pari a quasi 10 miliardi di euro.

Complice anche l’improvviso e massiccio impiego dello *smart working* per diverse categorie di dipendenti pubblici, questa transizione ha determinato l’inevitabile espansione del relativo perimetro digitale: così esponendo al rischio di attacchi informatici una smisurata mole di dati sensibili, oltre a mettere a repentaglio la continuità di numerose tipologie di servizi essenziali.

### I principali attacchi del 2022

Secondo [i dati CLUSIT](https://clusit.it/rapporto-clusit/), le P.A. risultano al primo posto fra le realtà interessate da *cyber* incidenti: insieme al [mondo *Finance*](https://www.ictsecuritymagazine.com/articoli/cyber-attacchi-rivolti-al-mondo-finance-nel-2022-uno-sguardo-dinsieme/), nell’anno che va a concludersi esse sono state destinatarie di quasi la metà sul totale degli attacchi rilevati.

Un fronte di rischio emergente, evidenziato anche nell’[*ENISA Threat Landscape 2022*](https://www.enisa.europa.eu/news/volatile-geopolitics-shake-the-trends-of-the-2022-cybersecurity-threat-landscape), è rappresentato dalle attività di *cyberwarfare* legate alle tensioni geopolitiche internazionali.

Ne sono esempi i clamorosi attacchi ai siti del Senato e del Ministero della Difesa, di natura meramente dimostrativa – come pure [il recente DDoS rivolto alla pagina web del Parlamento Europeo](https://www.ictsecuritymagazine.com/notizie/attacco-ddos-al-parlamento-europeo-la-rivendicazione-di-killnet/) – ma con significative ricadute d’immagine per le istituzioni coinvolte. Nell’ambito della medesima campagna d’attacco, in primavera simili episodi hanno interessato i Ministeri dell’Istruzione, della Transizione Ecologica e dei Beni Culturali; il Ministero dell’agricoltura è la vittima più recente, con un attacco (sempre di tipo DDoS) andato a segno i primi di dicembre.

Restando sul fronte istituzionale, è ancora da chiarire la nebulosa vicenda dei *data leak* sofferti dalla Cassa Depositi e Prestiti e dall’Agenzia delle Entrate.

Altro filone in costante aumento è relativo ai *ransomware*, che sempre più colpiscono amministrazioni locali di ogni dimensione e collocazione geografica: da Palermo a Trieste, passando per una Regione Sardegna sotto costante attacco da diversi mesi, in Italia il 75% degli enti colpiti avrebbe subito come effetto la cifratura (con conseguente indisponibilità) dei propri dati.

Negli ultimi mesi hanno, poi, fatto notizia i numerosi attacchi informatici rivolti alle Aziende Sanitarie Locali, parte del più generalizzato quadro di minacce gravante sul comparto ospedaliero; da ricordare i casi di Padova, Torino o dei vari nosocomi lombardi colpiti nel corso dell’anno, da cui sono derivati disservizi potenzialmente assai gravi per i pazienti.

### Policy vigenti e obiettivi futuri

Sul piano del diritto comunitario le amministrazioni pubbliche italiane, in quanto fornitrici di servizi digitali in uno Stato membro dell’Unione, rientrano nel campo applicativo della [Direttiva NIS2](https://www.ictsecuritymagazine.com/notizie/nis2-approvata-aumentano-i-livelli-di-sicurezza-informatica/), del nascente [*Digital Operational Resilience Act*](https://eur-lex.europa.eu/legal-content/EN/TXT/?uri=CELEX%3A52020PC0595) (DORA) e ovviamente del GDPR, per quanto riguarda la protezione dei relativi dati personali.

A livello nazionale risultano centrali le prescrizioni contenute nel Perimetro di sicurezza cibernetica nazionale (legge n. 133/2019) e nel piano [*“PA Digitale 2026”*](https://padigitale2026.gov.it/), che prevede tra l’altro l’istituzione del Polo Strategico Nazionale (PSN), piattaforma *cloud* creata per ospitare *“dati e servizi critici e strategici delle pubbliche amministrazioni italiane”*.

La sorveglianza sulla *compliance* a tali normative e sulla continuità operativa dei servizi erogati spetta all’[Agenzia per la Cybersicurezza Nazionale](https://www.acn.gov.it/notizie/contenuti/acn-monitora-la-disponibilita-e-lo-stato-dei-siti-internet-istituzionali) (ACN), che fra i propri poteri annovera il monitoraggio relativo alla *“operatività dei siti istituzionali – ministeri, autorità, agenzie, organi costituzionali – e delle organizzazioni che gestiscono servizi essenziali”*.

A livello operativo, sembra perciò essenziale intervenire quanto prima sulla scarsa [maturità digitale delle istituzioni italiane](https://www.ictsecuritymagazine.com/notizie/cybersecurity-maturity-litalia-si-posiziona-all11-posto/): tenendo in conto che, a fronte di importanti vantaggi in termini di efficienza e capillarità dei servizi, la digitalizzazione della P.A. pone un’enorm...