---
title: NIS2 La cybersecurity (obbligatoria) contro il Far West digitale
url: https://it.insideover.com/tecnologia/nis2-la-cybersecurity-obbligatoria-contro-il-far-west-digitale.html
source: Instapaper: Unread
date: 2024-07-02
fetch_date: 2025-10-06T17:50:13.586485
---

# NIS2 La cybersecurity (obbligatoria) contro il Far West digitale

Inside the news Over the world

Toggle navigation

* [Gaza](https://it.insideover.com/topic/guerra-di-gaza)
* [Media e potere](https://it.insideover.com/topic/media-potere)
* [OSINT](https://it.insideover.com/topic/osint)
* [Geopolitica della salute](https://it.insideover.com/topic/geopolitica-della-salute)

![](https://it.insideover.com/wp-content/themes/insideover/dist/images/x.png)

### TEMI

* [Ambiente](https://it.insideover.com/category/ambiente)
* [Borsa e Trading](https://it.insideover.com/category/investimenti-e-trading)
* [Criminalità](https://it.insideover.com/category/criminalita)
* [Difesa](https://it.insideover.com/category/difesa)
* [Donne](https://it.insideover.com/category/donne)
* [Economia](https://it.insideover.com/category/economia)
* [Energia](https://it.insideover.com/category/energia)
* [Geopolitica della salute](https://it.insideover.com/category/geopolitica-della-salute)
* [Guerra](https://it.insideover.com/category/guerra)
* [Migrazioni](https://it.insideover.com/category/migrazioni)
* [Nazionalismi](https://it.insideover.com/category/nazionalismi)
* [Politica](https://it.insideover.com/category/politica)
* [Religioni](https://it.insideover.com/category/religioni)
* [Società](https://it.insideover.com/category/societa)
* [Storia](https://it.insideover.com/category/storia)
* [Tecnologia](https://it.insideover.com/category/tecnologia)
* [Terrorismo](https://it.insideover.com/category/terrorismo)

* [ABBONAMENTI STANDARD](https://it.insideover.com/abbonamenti-standard)
* [ARTICOLI](https://it.insideover.com/articoli)
* [THE NEWSROOM ACADEMY](https://it.insideover.com/academy)
* [REPORTAGE](https://it.insideover.com/reportage)
* [APPROFONDIMENTI](https://it.insideover.com/schede)
* [VIDEO](https://it.insideover.com/video)
* [GALLERY](https://it.insideover.com/gallery)

* [CHI SIAMO](https://it.insideover.com/chi-siamo)
* [DIVENTA NOSTRO PARTNER](https://it.insideover.com/diventa-nostro-partner)
* [PRIVACY POLICY](https://it.insideover.com/privacy-policy)
* [ABBONAMENTI STANDARD](https://it.insideover.com/abbonamenti-standard)

* PRIVACY SETTINGS

### SEGUICI SU

Inside the news over the world

![](https://media.insideover.com/wp-content/uploads/2019/10/Cyber-cina-La-Presse-e1570550463398.jpg)

[# NIS2: La cybersecurity (obbligatoria) contro il Far West digitale](https://it.insideover.com/tecnologia/nis2-la-cybersecurity-obbligatoria-contro-il-far-west-digitale.html "NIS2: La cybersecurity (obbligatoria) contro il Far West digitale")

VUOI DIVENTARE VIDEO REPORTER [SCOPRI LA MASTERCLASS](https://it.insideover.com/course-landing/masterclass-di-specializzazione-in-video-reportage-e-documentario-giornalistico-2)

### Vuoi ricevere le nostre newsletter?

[Società](https://it.insideover.com/category/societa), [Tecnologia](https://it.insideover.com/category/tecnologia) /

[Gianluca Zanella](https://it.insideover.com/autore/gianluca-zanella)

29 Giugno 2024

Probabilmente nessuno se n’era accorto, quando nel gennaio 2023 era entrata in vigore la **Direttiva Europea NIS2**. Di cosa si tratta? Di una normativa volta a **incrementare il livello di sicurezza e resilienza informatica degli Stati Membri dell’Unione Europea**. Come? Imponendo alle imprese coinvolte di applicare delle misure in ambito di cybersecurity che consentano di proteggerle in uno scenario sempre più vicino a un **Far West digitale**.

## Rivoluzione digitale

A dispetto dell’iniziale anonimato, da qualche settimana la NIS2 è però sulla bocca di tutti. E il motivo è molto semplice: **la Direttiva dovrà essere recepita dagli Stati Membri entro il 17 ottobre 2024**. Da quella data, **la cybersecurity non sarà più una scelta, ma un obbligo**. Il Consiglio dei Ministri ha approvato la bozza del Decreto Legislativo lo scorso 10 giugno e da quel momento si è scatenato qualcosa di molto vicino al panico.

[![](https://media.insideover.com/wp-content/uploads/2025/01/STRIP-Desktop-3.jpg)](https://it.insideover.com/abbonamenti-standard)

[![](https://media.insideover.com/wp-content/uploads/2025/01/STRIP-Mobile-3.jpg)](https://it.insideover.com/abbonamenti-standard)

## Parola all’esperto

Stabilito di cosa si tratta, abbiamo cercato di capire chi siano i soggetti coinvolti e cosa comporta il non adeguarsi alla normativa. Ne abbiamo parlato con un esperto del settore: **Michael Clemente, CEO di Clio Security**, azienda attiva nel campo della sicurezza informatica: “**Siamo di fronte a una specie di rivoluzione**. Intanto occorre fare un parallelismo: nella NIS1 erano i singoli Stati che dovevano individuare i soggetti da sottoporre a questa normativa”. I soggetti, tanto nella NIS1 quanto nell’attuale NIS2, sono suddivisi in:

1. **Settori altamente critici o essenziali** (aziende del settore energetico, bancario, dei trasporti, dei mercati finanziari, dello Spazio, dell’ambito informatico)

2. **Settori critici o importanti** (aziende del settore alimentare, chimico, fabbricazione, servizi postali, gestione rifiuti, ricerca)

### Vuoi ricevere le nostre newsletter?

3. **Pubbliche amministrazioni** centrali, regionali, locali

“I singoli Stati – prosegue Clemente – facevano una lista, tra l’altro secretata, in cui inserivano questi soggetti. Tuttavia, il legislatore si è presto accorto che non c’era armonia nell’applicazione della normativa. Alcuni Stati inserivano moltissime aziende, altri pochissime. Ecco allora arrivare la NIS2, dove **vige il criterio dell’autovalutazione**“.

## Arretratezza digital-culturale

Proprio così: saranno le singole aziende e i singoli enti che adesso dovranno armarsi di santa pazienza, studiare attentamente il testo della normativa, e capire se rientrano o meno tra i soggetti coinvolti in questa rivoluzione copernicana. Uno dei criteri scelti dall’Italia è quello di scremare le aziende coinvolte sulla base del **codice Ateco** e del fatturato. Ma a questo punto una domanda sorge spontanea: siamo strutturati – anche e soprattutto culturalmente – per una cosa di questo genere?

“No – risponde secco il CEO di Clio Security – **c’è tantissimo da fare e poco tempo per farlo**. Ovviamente le grandi aziende sono avvantaggiate. Per loro la cybersecurity è già da diversi anni una voce di spesa nel bilancio annuale. Per molte altre realtà non è così. Sono in tanti a partire da zero”. E in questi casi immaginiamo che il dispendio economico non sia uno scherzo. Il governo al momento non ha previsto alcuna forma di assistenza economica, ma come sostiene Michael Clemente, **potrebbe essere utile ragionare su una defiscalizzazione su alcune voci di spesa** “da valutare però caso per caso: nel nostro settore non esiste la bacchetta magica, ogni realtà è a sé, per cui definire a priori quali sono gli interventi finanziabili con uno schema rigido potrebbe non andare a incontrare i bisogni di tutte le aziende”.

## Le sanzioni per chi non si adegua

Insomma, uno scenario piuttosto complesso che rischia di scoraggiare molti. **Cosa accadrebbe in caso di inadempienza nell’applicazione della normativa?** “Eh, sanzioni importanti”. Quanto importanti? Giudicate voi:

Per i soggetti considerati “essenziali”, le sanzioni possono arrivare a **multe di 10 milioni di euro** o al **2% del fatturato annuo globale per l’esercizio precedente**. Per i soggetti considerati “importanti”, le multe possono arrivare a 7 milioni di euro o all’1,4% del fatturato annuo globale per l’esercizio precedente; per altri soggetti le multe si aggirano intorno ai 125.ooo euro. C’è poco da scherzare. Soprattutto perché in caso di grave inadempienza, l’**Agenzia Nazionale per la Cybersecurity**, che è organo vigilante, può applicare delle **sanzioni amministrative accessorie**, che consistono nella sospensione temporanea dei certificati e delle autorizzazioni necessarie per svolgere determinate attività o nella sospensione temporanea rivolta a persone fisiche che svolgono funzioni dirigenziali o di rappresentanza legale all’interno di entità “essenziali” o “importanti”.

## Le aziende coinvolte

Qu...