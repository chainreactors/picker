---
title: Weekly Threats N. 7 2023
url: https://www.ts-way.com/it/weekly-threats/2023/02/17/weekly-threats-n-7-2023/
source: Over Security - Cybersecurity news aggregator
date: 2023-02-18
fetch_date: 2025-10-04T07:24:01.905611
---

# Weekly Threats N. 7 2023

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 7 2023

17 Febbraio 2023

Condividi

![](https://www.ts-way.com/wp-content/uploads/Ryugu-Tamatori-Hime-no-su-Recovering-the-Stolen-Jewel-from-the-Palace-of-the-Dragon_estratto_preview-350x97.jpeg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi:**

* Italia: offensive ransomware interessano realtà del Paese
* Ucraina: tracciate nuove attività malevole
* Hacktivismo: continuano le rivendicazioni dei collettivi filorussi
* Microsoft e Apple: risolte 0-day attivamente sfruttate ITW

La settimana appena conclusa è stata segnata da **offensive ransomware** che hanno interessato diverse entità del nostro Paese. Nello specifico, **LockBit Team** ha colpito l’azienda Trudi S.p.A., la realtà vicentina AFV Beltrame Group e l’’Associazione Cassa Nazionale di Previdenza ed Assistenza a favore dei Ragionieri e Periti Commerciali. Dal canto suo, **RansomHouse** ha dichiarato di aver sottratto circa 50 GB di dati appartenenti alla società HS Hospital Service S.p.A.; mentre, **PLAY Team** ha compromesso il gaming service provider Microgame S.p.A.

Passando al **contesto russo-ucraino**, TikTok ha individuato sulla propria piattaforma una nuova operazione di influenza di matrice russa nell’ambito della quale un network di circa 1.700 account ha pubblicato contenuti propagandistici pro-Cremlino riguardanti la guerra. D’altra parte, Il CERT-UA ha osservato il cluster **UAC-0096** utilizzare Remote Utilities per colpire organizzazioni e istituzioni del Paese tramite e-mail presumibilmente inviate per conto del Consiglio per la Sicurezza e la Difesa Nazionale dell’Ucraina (CSDN).

Sul **fronte hacktivista filorusso**, invece, **KillNet** ha rivendicato operazioni DDoS contro diversi portali della NATO; mentre **NoName057(16)** continua imperterrito a prendere di mira portali svedesi, lettoni, lituani, polacchi, danesi, estoni e slovacchi, oltre a focalizzare la sua attenzione su target giapponesi. Quanto ad **Anonymous Russia**, ha bersagliato numerosi aeroporti tedeschi e l’Agenzia di Intelligence esterna Bundesnachrichtendienst (BND). Infine, **Anonymous Sudan** – probabilmente legato all’omonimo collettivo russo – ha sferrato un’offensiva contro la compagnia aerea scandinava SAS, precisando però di non aver esfiltrato alcun dato dalla rete.

Concludiamo la nostra rassegna con alcune **0-day sfruttate ITW** sanate da Microsoft e Apple. In particolare, come di consueto, martedì è stato pubblicato il Patch Tuesday di Microsoft che ha risolto, tra gli altri, due problemi di sicurezza di tipo Elevation of Privilege in Windows Graphics Component e Windows Common Log File System Driver, rispettivamente **CVE-2023-21823** e **CVE-2023-23376**, oltre alla **CVE-2023-21715** di tipo Security Feature Bypass in Microsoft Office. Apple, invece, ha corretto una falla di tipo Type Confusion che risiede in WebKit, tracciata con codice **CVE-2023-23529**.

[post\_tags]

---

[Anonymous Russia](https://www.ts-way.com/it/risorse/tag/anonymous-russia/)
[Anonymous Sudan](https://www.ts-way.com/it/risorse/tag/anonymous-sudan/)
[CVE-2023-21715](https://www.ts-way.com/it/risorse/tag/cve-2023-21715/)
[CVE-2023-21823](https://www.ts-way.com/it/risorse/tag/cve-2023-21823/)
[CVE-2023-23376](https://www.ts-way.com/it/risorse/tag/cve-2023-23376/)
[CVE-2023-23529](https://www.ts-way.com/it/risorse/tag/cve-2023-23529/)
[KillNet](https://www.ts-way.com/it/risorse/tag/killnet/)
[LockBit Team](https://www.ts-way.com/it/risorse/tag/lockbit-team/)
[NoName057(16)](https://www.ts-way.com/it/risorse/tag/noname05716/)
[PLAY Team](https://www.ts-way.com/it/risorse/tag/play-team/)
[RansomHouse](https://www.ts-way.com/it/risorse/tag/ransomhouse/)
[UAC-0096](https://www.ts-way.com/it/risorse/tag/uac-0096/)

### **Contenuti correlati**

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg)

![0-day SharePoint TS-Way cover](https://www.ts-way.com/wp-content/uploads/weekly222720-385x240.jpg) 28 July 2025

### [0-day SharePoint sfruttate a livello globale, attacchi DDoS e ransomware in Italia, la Russia nel mirino del Regno Unito](https://www.ts-way.com/it/risorse/2025/07/28/0-day-sharepoint-sfruttate-a-livello-globale-attacchi-ddos-e-ransomware-in-italia-la-russia-nel-mirino-del-regno-unito/)

![operation eastwood TS-Way cover](https://www.ts-way.com/wp-content/uploads/weeklttttdddd-385x240.jpg) 22 July 2025

### [Attacchi in Italia, annunciata l’Operation Eastwood, colpita Louis Vuitton](https://www.ts-way.com/it/risorse/2025/07/22/attacchi-in-italia-annunciata-loperation-eastwood-colpita-louis-vuitton/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.