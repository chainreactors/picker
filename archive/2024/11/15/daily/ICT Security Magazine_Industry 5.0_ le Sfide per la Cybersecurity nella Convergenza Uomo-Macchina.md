---
title: Industry 5.0: le Sfide per la Cybersecurity nella Convergenza Uomo-Macchina
url: https://www.ictsecuritymagazine.com/articoli/industry-5-0-sicurezza/
source: ICT Security Magazine
date: 2024-11-15
fetch_date: 2025-10-06T19:21:52.418384
---

# Industry 5.0: le Sfide per la Cybersecurity nella Convergenza Uomo-Macchina

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Industry 5.0: le Sfide per la Cybersecurity nella Convergenza Uomo-Macchina - forum ict security 2024](https://www.ictsecuritymagazine.com/wp-content/uploads/industry-50-forum-ict-security-2024.jpg)

# Industry 5.0: le Sfide per la Cybersecurity nella Convergenza Uomo-Macchina

A cura di:[Redazione](#molongui-disabled-link)  Ore 14 Novembre 202414 Gennaio 2025

Nel corso della Tavola Rotonda *“Industry 5.0: Sfide e Strategie per la Cybersecurity nell’Era della Convergenza Uomo-Macchina”*, tenutasi in conclusione del [22° Forum ICT Security](https://www.ictsecuritymagazine.com/eventi/forumictsecurity2024#programma), sono emerse riflessioni cruciali circa le sfide emergenti dell’industria contemporanea e la crescente convergenza tra sistemi IT (*Information Technology*) e OT (*Operational Technology*).

Moderato da **Federica Maria Rita Livelli** – esperta di Business Continuity, Risk Management e Cyber Resilience – l’incontro ha visto la partecipazione di figure di rilievo del settore, quali:

* **Angelo Candian**, Business Segment Manager Digital Connectivity and Power presso Siemens
* **Luca Greco**, Chief Information Security Officer (CISO) di Italtel
* **Fabrizio Patriarca**, Senior Security Technical Specialist di IBM.

Il dibattito ha esplorato i temi chiave e le strategie necessarie per affrontare il nuovo contesto industriale, con particolare attenzione alla sicurezza e alla resilienza delle infrastrutture critiche.

Guarda il video completo degli interventi:

## **Industry 5.0 e Cybersecurity: la Visione di Siemens**

**Angelo Candian** (Siemens) ha evidenziato come l’Industry 5.0 rappresenti un paradigma caratterizzato dalla crescente interconnessione tra piattaforme IT e sistemi di produzione, generando vantaggi significativi in termini di prestazioni e competitività industriale.

Tuttavia questa iperconnettività introduce anche nuove vulnerabilità, rendendo il settore un bersaglio sempre più attraente per i criminali informatici. Candian ha illustrato come la cybersecurity industriale debba necessariamente declinarsi sulle esigenze dei macchinari produttivi, che spesso presentano sistemi operativi datati in ragione della loro durata di vita, significativamente superiore rispetto agli asset IT.

![Industry 5.0 al Forum ICT security 2024: Industry 5.0: Sfide e Strategie per la Cybersecurity nell'Era della Convergenza Uomo-Macchina, Angelo Candian, Business Segment Manager Digital Connectivity and Power presso Siemens Industry 5.0](https://www.ictsecuritymagazine.com/wp-content/uploads/DSC02777.jpg)

Angelo Candian, Business Segment Manager Digital Connectivity and Power presso Siemens.

Candian ha quindi sottolineato l’urgenza di sviluppare soluzioni di cybersecurity specificamente progettate per i contesti industriali, capaci di rispondere alle peculiarità di tali ambienti. In quest’ottica ha richiamato lo standard IEC 62443 nonché la direttiva europea NIS2, volta a rafforzare la sicurezza delle reti e dei sistemi informativi in settori critici, incluso quello industriale. Sebbene la consapevolezza relativa alle problematiche di cybersecurity sia ancora insufficiente, l’introduzione di normative strutturate rappresenta un elemento cruciale per stimolare un cambio di paradigma nella gestione della sicurezza.

Il relatore ha inoltre portato l’attenzione sulla necessità di una cooperazione sempre più stretta tra gli attori del settore industriale. La creazione di un ecosistema di sicurezza condiviso può fungere da abilitatore fondamentale per la trasformazione digitale; questo approccio richiede un impegno collaborativo tra produttori di tecnologie, fornitori di servizi e aziende manifatturiere, con l’obiettivo di sviluppare soluzioni integrate e in grado di rispondere in maniera efficace alle minacce emergenti. L’integrazione di tecnologie avanzate, come l’intelligenza artificiale (IA) e il *machine learning* (ML), è essenziale per migliorare le capacità di rilevamento e mitigazione delle minacce, contribuendo così ad aumentare la resilienza del settore industriale.

In una più ampia prospettiva, Candian ha sostenuto la necessità di un cambiamento culturale all’interno delle organizzazioni. La cybersecurity non deve più essere percepita come mero costo, ma come un investimento strategico finalizzato a garantire la continuità operativa e la protezione della proprietà intellettuale; ciò richiede un approccio che coinvolga ogni livello aziendale nella promozione di una consapevolezza diffusa e nell’adozione di pratiche sicure.

Approfondendo l’importanza di una gestione dinamica della cybersecurity, con un focus su soluzioni flessibili che possano adattarsi rapidamente all’evoluzione delle minacce, Candian ha discusso la necessità di integrare la gestione del rischio cyber nei processi decisionali strategici, garantendo che la sicurezza sia parte integrante delle operazioni quotidiane.

Questa integrazione richiede non solo tecnologia avanzata ma anche una mentalità aperta all’innovazione, per essere capaci di anticipare le sfide future

Candian ha evidenziato l’importanza di un approccio personalizzato alla cybersecurity industriale, ricordando come ogni settore presenti caratteristiche peculiari che richiedono risposte “su misura”. Ad esempio, le esigenze specifiche del *Food & Be...