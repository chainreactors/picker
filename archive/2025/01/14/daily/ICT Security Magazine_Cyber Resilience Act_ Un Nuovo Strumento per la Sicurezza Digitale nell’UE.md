---
title: Cyber Resilience Act: Un Nuovo Strumento per la Sicurezza Digitale nell’UE
url: https://www.ictsecuritymagazine.com/articoli/cyber-resilience-act-sicurezza-digitale/
source: ICT Security Magazine
date: 2025-01-14
fetch_date: 2025-10-06T20:11:49.057071
---

# Cyber Resilience Act: Un Nuovo Strumento per la Sicurezza Digitale nell’UE

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Cyber Resilience Act - CRA, sicurezza digitale](https://www.ictsecuritymagazine.com/wp-content/uploads/Cyber-Resilience-Act-Un-Nuovo-Strumento-per-la-Sicurezza-Digitale-UE.jpg)

# Cyber Resilience Act: Un Nuovo Strumento per la Sicurezza Digitale nell’UE

A cura di:[Efrem Zugnaz](#molongui-disabled-link)  Ore 13 Gennaio 202510 Gennaio 2025

Cos’è il Cyber Resilience Act (EU CRA)? E perché me ne dovrei occupare? Il Cyber Resilience Act, presentato dalla Commissione Europea nel settembre 2022, ma esecutivo dal 10 Dicembre 2024 è un regolamento che intende stabilire norme comuni per la sicurezza dei prodotti e dei servizi connessi alle tecnologie informatiche. Sembra tutto corretto, ma sarà facile da Implementiare? Il dibattito iniziato deve continuare perché riguarda tutti.

## **“Easy to Learn, Hard to Master”: i****l Cyber Resilience Act (EU CRA), una sfida difficile per i produttori.**

Nel contesto dell’era digitale in cui viviamo, la sicurezza informatica è diventata una priorità fondamentale per la protezione delle infrastrutture critiche, dei dati sensibili e della privacy dei cittadini. Con l’aumento delle minacce cibernetiche, che spaziano dagli attacchi ransomware agli exploit software, l’Unione Europea ha compreso la necessità di introdurre misure normative più robuste per garantire una difesa più solida contro queste sfide. È in questo scenario che si inserisce il **Cyber Resilience Act (EU CRA)**, un’iniziativa legislativa che mira a rafforzare la resilienza delle infrastrutture digitali europee e a tutelare meglio i consumatori e le aziende.

### **Cos’è il Cyber Resilience Act (EU CRA)?**

Il [Cyber Resilience Act, presentato dalla Commissione Europea](https://digital-strategy.ec.europa.eu/en/library/cyber-resilience-act) nel settembre 2022 ed in vigore dal 2024, è un regolamento che intende stabilire norme comuni per la sicurezza dei prodotti e dei servizi connessi alle tecnologie informatiche. L’obiettivo principale del CRA è quello di migliorare la sicurezza e la protezione delle infrastrutture digitali europee, riducendo la superficie di attacco attraverso il rafforzamento dei requisiti di sicurezza per i dispositivi e i software venduti nell’UE. In altre parole, il regolamento vuole garantire che i prodotti digitali immessi sul mercato europeo siano progettati, sviluppati e gestiti con una resilienza intrinseca contro le minacce cibernetiche.

#### **Gli Obiettivi del Cyber Resilience Act**

Il CRA ha diversi obiettivi chiave che mirano a creare un ecosistema digitale più sicuro e resistente alle minacce cibernetiche:

1. **Migliorare la sicurezza dei prodotti connessi**: L’atto stabilisce che tutti i prodotti e servizi connessi (dai dispositivi IoT alle applicazioni software) siano progettati con la sicurezza integrata fin dall’inizio, non come un’idea aggiunta successivamente. Questo approccio, noto come “security by design”, implica che la sicurezza sia parte integrante del ciclo di vita del prodotto.
2. **Ridurre i rischi derivanti dalle vulnerabilità**: Il CRA mira a limitare l’introduzione di vulnerabilità nel software e nei dispositivi, obbligando i produttori a fornire aggiornamenti di sicurezza tempestivi e regolari. I produttori saranno inoltre tenuti a reagire rapidamente alle vulnerabilità critiche.
3. **Responsabilità e trasparenza**: Il regolamento stabilisce obblighi di trasparenza riguardo le politiche di gestione della sicurezza da parte delle aziende, inclusa la segnalazione delle vulnerabilità. I produttori saranno obbligati a informare le autorità competenti in caso di violazioni della sicurezza.
4. **Migliorare la protezione dei consumatori e delle PMI**: Con l’aumento delle minacce cibernetiche, le piccole e medie imprese (PMI) e i consumatori sono spesso i più vulnerabili. Il CRA mira a garantire che anche questi attori, che potrebbero non avere le risorse per difendersi adeguatamente, possano beneficiare di dispositivi e software più sicuri.
5. **Promuovere la cooperazione tra Stati membri**: Il CRA cerca di creare un quadro normativo armonizzato in tutta l’UE, affinché i prodotti digitali rispettino standard di sicurezza simili in tutti gli Stati membri. Questo non solo riduce il rischio di frammentazione delle leggi, ma facilita anche l’adozione di pratiche di sicurezza comuni.

![Cyber Resilience Act: obiettivi](https://www.ictsecuritymagazine.com/wp-content/uploads/Immagine2-1.png)

#### **Serviva una nuova normativa?**

Il nuovo Regolamento che ricordo essere diventato attivo ed esecutivo dal 10 dicembre 2024, seppur completamente in esercizio dal 2027, avrà degli effetti a partire da 18 mesi dall’entrata in vigore.

Il Regolamento si affianca alle seguenti normative:

* **Direttiva (UE) 2022/2555:** La [direttiva NIS2 (Network and Information Systems Directive 2)](https://www.ictsecuritymagazine.com/articoli/nis-2-cer-dora/) stabilisce nuove misure di sicurezza informatica per rafforzare la resilienza delle infrastrutture critiche nell’Unione Europea, imponendo obblighi più severi per le imprese e le amministrazioni pubbliche al fine di prevenire e rispondere efficacemente a minacce cibernetiche in continuo aumento.
* **Legge 105/2019**: Conosciuta anche come “Legge sul Perimetro di sicurezza nazionale cibernetica”, stabilisce le misure per...