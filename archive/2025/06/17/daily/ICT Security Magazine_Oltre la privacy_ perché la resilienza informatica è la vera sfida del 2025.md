---
title: Oltre la privacy: perché la resilienza informatica è la vera sfida del 2025
url: https://www.ictsecuritymagazine.com/articoli/resilienza-informatica/
source: ICT Security Magazine
date: 2025-06-17
fetch_date: 2025-10-06T22:57:16.724833
---

# Oltre la privacy: perché la resilienza informatica è la vera sfida del 2025

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![la resilienza informatica nelle infrastrutture critiche e le minacce ransomware che colpiscono la società digitalizzata](https://www.ictsecuritymagazine.com/wp-content/uploads/untitled-design-1_zMuwDIGm.png)

# Oltre la privacy: perché la resilienza informatica è la vera sfida del 2025

A cura di:[Fabrizio Baiardi](#molongui-disabled-link)  Ore 16 Giugno 20259 Giugno 2025

La resilienza informatica è diventata il parametro cruciale per valutare la sicurezza di una società digitalizzata, eppure continuiamo a concentrarci principalmente sulla protezione dei dati personali. Mentre le gang criminali perfezionano tecniche di doppia estorsione e le botnet crescono fino a milioni di nodi compromessi, il dibattito pubblico rimane ancorato alla privacy, trascurando vulnerabilità sistemiche che potrebbero paralizzare intere infrastrutture critiche. Dal caso dei supermercati britannici agli attacchi agli ospedali europei, emerge un quadro preoccupante: non è solo questione di dati rubati, ma di tenuta complessiva del sistema-paese di fronte a minacce sempre più sofisticate e coordinate.

## La crescente minaccia degli attacchi informatici

Inizio ripetendo una considerazione quasi banale e sicuramente noiosa. In questi anni stiamo assistendo, non solo in Italia ma in tutti i paesi occidentali, ad un crescendo di attacchi a sistemi informativi. Buona parte di questi attacchi sono Distributed Denial of Service, che vengono classificati, e spesso sono, come azioni da dilettanti, poiché hanno impatti, anche sensibili per le vittime di cui paralizzano le attività, ma che terminano non appena l’attacco termina.

L’altra classe predominante di attacchi sono quelli ransomware, dove l’attaccante cifra tutti i dati sul sistema vittima e rivela la chiave di cifratura dopo il pagamento di un riscatto, di solito rilevante e stabilito in base al fatturato dell’organizzazione vittima. Alcune stime prevedono un aumento superiore al 50% del numero di intrusioni ransomware nel 2025 rispetto a quelle del 2024.

#### La tecnica della doppia estorsione

Attualmente, buona parte delle gang criminali che lanciano intrusioni ransomware usano la tecnica della doppia estorsione. La tecnica prevede che i dati del sistema vittima non vengano solo criptati in loco, ma anche esfiltrati, cioè trasferiti su un sistema informativo controllato dalla gang. Se la vittima dell’intrusione ransomware non paga il riscatto, non solo non riceve la chiave per decifrare, ma corre anche il rischio che i dati esfiltrati vengano resi pubblici su un sito gestito dalla gang criminale o affidato in outsourcing ad altri.

I possibili danni includono quindi non solo i costi per ricreare le informazioni cifrate, ma anche eventuali multe o danni di immagine provocati dalla pubblicazione di informazioni personali o anche, come nel caso degli ospedali, sensibili. La double extortion è nata per evitare che la disponibilità di copie di backup dei dati cifrati permetta alle organizzazioni vittime di non pagare il riscatto richiesto.

#### Il focus limitato sulla privacy

In tutta questa situazione, la principale preoccupazione di cui sentiamo parlare è quella della perdita della privacy delle persone i cui dati sono gestiti dalle organizzazioni vittime. Per quanto riguarda i DDoS, nemmeno vengono considerati perché i danni, tra cui l’impossibilità di fornire alcuni servizi, terminano con l’attacco.

#### Una prospettiva diversa: dai dati ai sistemi

Se però adottiamo una prospettiva diversa e passiamo da parlare di dati a parlare di sistemi, le cose possono cambiare. Ad esempio, se ci chiediamo da dove provengono tutti i messaggi, le connessioni http o altro che sono necessarie per implementare un DDoS, scopriamo che le sorgenti sono i nodi di una botnet.

Una botnet è una rete nascosta ed illegale in reti gestite da organizzazioni legali, creata attaccando nodi connessi in rete ed allocando su ogni nodo un malware controllato da remoto che permette di usare le risorse del nodo per altri fini. I nodi di una botnet possono appartenere ad organizzazioni diverse, ed il numero di nodi della singola botnet può arrivare fino a milioni di nodi, anche se stimare le dimensioni di una botnet è comunque un esercizio pericoloso.

Una botnet può vivere per molti anni. Ad esempio, la botnet Mirai, scoperta nel 2016, è ancora viva ed alcune varianti sono state scoperte quest’anno. Chi controlla da remoto una botnet può lanciare le comunicazioni per realizzare un DDoS oppure per guidare o coordinare attacchi contro altri nodi, o anche installare software per il mining di criptovalute.

In generale, i nodi della botnet vengono affittati dal creatore della botnet a varie gang criminali che le usano per le loro attività. Il costo di affitto è basso, per cui un DDoS che costa, come affitto dei nodi che lanciano le comunicazioni, poche centinaia di dollari, può provocare danni, dovuti alla forzata inattività del bersaglio, quantificabili in decine di migliaia di dollari.

#### Esempi concreti: gli attacchi ai supermercati britannici

Anche gli attacchi ransomware possono provocare la perdita di dati personali e sensibili. Consideriamo come rappresentativi due di questi attacchi che hanno coinvolto alcuni supermercati inglesi in poche settimane. In particolare, M&S, Co-op e Har...