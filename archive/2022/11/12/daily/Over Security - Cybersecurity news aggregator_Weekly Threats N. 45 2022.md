---
title: Weekly Threats N. 45 2022
url: https://www.ts-way.com/it/weekly-threats/2022/11/11/weekly-threats-n-45-2022/
source: Over Security - Cybersecurity news aggregator
date: 2022-11-12
fetch_date: 2025-10-03T22:33:30.753128
---

# Weekly Threats N. 45 2022

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 45 2022

11 Novembre 2022

Condividi

![](https://www.ts-way.com/wp-content/uploads/Ryugu-Tamatori-Hime-no-su-Recovering-the-Stolen-Jewel-from-the-Palace-of-the-Dragon_estratto_preview-350x97.jpeg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi:**

* KillNet: distribuito l’omonimo ransomware
* Ravin Academy: società informatica iraniana legata al MOIS
* Axiom: individuato il sottogruppo Earth Longzhi
* Worok: scoperta la backdoor DropBoxControl
* Microsoft: Patch Tuesday corregge 6 vulnerabilità sfruttate ITW

Anche questa settimana si segnalano nuove offensive inerenti al **contesto russo-ucraino**.
L’hacktivista filorusso **KillNet** ha iniziato a colpire i propri avversari con l’omonimo ransomware. Nello specifico, si tratta di una versione modificata del noto ransomware **Chaos** che, al momento dell’esecuzione, rilascia una nota con il link al canale Telegram del collettivo contenente messaggi di propaganda relativi al conflitto. Inoltre, il gruppo ha rivendicato un’offensiva contro i portali delle Agenzie di Intelligence di Estonia, Polonia, Romania, Bulgaria e Moldavia.
L’APT di Mosca **Gamaredon Group**, invece, ha condotto una campagna di phishing spacciandosi per il Servizio Speciale di Comunicazione Statale ucraino al fine di distribuire sui computer target programmi malevoli, tra cui infostealer.

Passando al **panorama** prettamente **state-sponsored**, sono state tracciate nuove attività e strumenti malevoli. In particolare, è stato identificato un sottogruppo del cluster cinese **Axiom** denominato **Earth Longzhi** che, a partire dal 2020, ha preso di mira principalmente entità della regione dell’Asia Pacifica con diversi loader **Cobalt Strike** e tool di hacking customizzati; inoltre è stata scoperta **DropBoxControl**, backdoor riconducibile al gruppo di spionaggio **Worok** che abusa del servizio di file hosting DropBox per le comunicazioni con il C2 e l’esfiltrazione di file.
Infine, sebbene non direttamente associata a uno specifico avversario ma con legami con diversi APT iraniani (tra cui **MuddyWater**), alcuni ricercatori di sicurezza hanno fornito dettagli su una società di sicurezza informatica chiamata **Ravin Academy**, specializzata nella formazione e nel reclutamento di individui per conto del Ministero delle Informazioni e della Sicurezza (MOIS) di Teheran.

Spostandoci sul **versante vulnerabilità**, invece, come di consueto martedì è stato pubblicato il Patch Tuesday di Microsoft che risolve sei vulnerabilità sfruttate ITW. Tra i bug corretti figurano: le due falle **ProxyNotShell** di Exchange tracciate con codice **CVE-2022-41040** e **CVE-2022-41082** (rispettivamente *Elevation of Privilege* e *Remote Code Execution*); la **CVE-2022-41091** di tipo *Security Feature Bypass* in Windows Mark of the Web; la **CVE-2022-41128** di tipo *Remote Code Execution* in Windows Scripting Languages; la **CVE-2022-41125** di tipo *Elevation of Privilege* in Windows CNG Key Isolation Service; e la **CVE-2022-41073**, anch’essa di tipo *Elevation of Privilege*, in Windows Print Spooler.

[post\_tags]

---

[Axiom](https://www.ts-way.com/it/risorse/tag/axiom-it/)
[Chaos](https://www.ts-way.com/it/risorse/tag/chaos/)
[Cobalt Strike](https://www.ts-way.com/it/risorse/tag/cobalt-strike-it/)
[CVE-2022-41040](https://www.ts-way.com/it/risorse/tag/cve-2022-41040/)
[CVE-2022-41073](https://www.ts-way.com/it/risorse/tag/cve-2022-41073/)
[CVE-2022-41082](https://www.ts-way.com/it/risorse/tag/cve-2022-41082/)
[CVE-2022-41091](https://www.ts-way.com/it/risorse/tag/cve-2022-41091/)
[CVE-2022-41125](https://www.ts-way.com/it/risorse/tag/cve-2022-41125/)
[CVE-2022-41128](https://www.ts-way.com/it/risorse/tag/cve-2022-41128/)
[DropBoxControl](https://www.ts-way.com/it/risorse/tag/dropboxcontrol/)
[Earth Longzhi](https://www.ts-way.com/it/risorse/tag/earth-longzhi/)
[Gamaredon Group](https://www.ts-way.com/it/risorse/tag/gamaredon-group/)
[KillNet](https://www.ts-way.com/it/risorse/tag/killnet/)
[MuddyWater](https://www.ts-way.com/it/risorse/tag/muddywater/)
[ProxyNotShell](https://www.ts-way.com/it/risorse/tag/proxynotshell/)
[Ravin Academy](https://www.ts-way.com/it/risorse/tag/ravin-academy/)
[Worok](https://www.ts-way.com/it/risorse/tag/worok/)

### **Contenuti correlati**

![collins aerospace TS-Way cover](https://www.ts-way.com/wp-content/uploads/weekly3445-720-385x240.jpg)

![data breach Jaguar Land Rover TS-Way cover](https://www.ts-way.com/wp-content/uploads/weekk43-385x240.jpg) 15 September 2025

### [Update sulle violazioni Salesforce, data breach impattano Plex e Jaguar Land Rover, operazioni russe e cinesi](https://www.ts-way.com/it/risorse/2025/09/15/update-sulle-violazioni-salesforce-data-breach-impattano-plex-e-jaguar-land-rover-operazioni-russe-e-cinesi/)

![phishing malware TS-Way cover](https://www.ts-way.com/wp-content/uploads/1280_WT-250825-385x240.jpg) 25 August 2025

### [Target italiani vittime di attacchi di phishing e violazioni, APT attivi globalmente, novità nel mondo malware](https://www.ts-way.com/it/risorse/2025/08/25/target-italiani-vittime-di-attacchi-di-phishing-e-violazioni-apt-attivi-globalmente-novita-nel-mondo-malware/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.