---
title: MuHackademy 2k25
url: https://muhack.org/events/muhackademy-2k25/
source: Over Security - Cybersecurity news aggregator
date: 2025-09-18
fetch_date: 2025-10-02T20:19:29.101157
---

# MuHackademy 2k25

Toggle navigation

[Muhack](/)

* [Home](/)
* [About](/about/)
* [Talks](/talks/)
* [Service status](https://status.muhack.org/)
* [Wiki](https://wiki.muhack.org/)

# MuHackademy 2k25

## Evento gratuito di divulgazione culturale

Posted by ceres-c && dr-marco

Siamo entusiasti di annunciare il ritorno del [**MuHackademy**](https://wiki.muhack.org/view/Hackademy), l’evento annuale di divulgazione del nostro hackerspace!

L’edizione 2025 si articola in due serate tematiche:

* La prima serata, dedicata alla vita e al funzionamento dell’hackerspace, offrirà uno sguardo trasparente sulla gestione del nostro bilancio e sui servizi a disposizione degli associati. Un talk sull’anima “maker” di MuHack esplorerà la progettazione di giochi dall’hardware fino alla falegnameria.
* La seconda serata sarà un’immersione nel mondo dell’intelligenza artificiale e dell’hardware NVIDIA. Partiremo con un talk che spiega cosa separa l’AI dai transistor, per poi analizzare nel dettaglio un modello open source avanzato e concludere con un intervento tecnico su come sfruttare le feature di sicurezza dei SoC NVIDIA Tegra per prevenire l’esecuzione di codice non firmato e attacchi fisici.

## Data ed ora delle lezioni?

Giovedì 20 e Venerdì 21 Novembre, dalle 20 alle 23.

Ecco il volantino dell’evento aggiornato:

![Volantino](/public/img/2025-09-17-muhackademy-2k25-v2.png)

## Programma

Il programma di questa edizione è riportato qui di seguito:

*Giovedì 20 Novembre*:

### **CTRL+SHIFT+€ : guida pratica alla contabilità con GnuCash – dr-marco**

Come tener traccia delle proprie finanze nel piccolo e come farlo per un’associazione o un hackerspace.
Vedremo come utilizzare lo strumento open-source GnuCash per rendere più facile la vita del tesoriere di MuHack.

### **Progettare strutture videoludiche - GBM**

Rapido excursus panoramico sulle forme dei dispositivi videoludici
(cabinati arcade, flipper, console, etc.)
e della interazione uomo-macchina nel videogioco.
Progettare e costruire un formato videoludico
analizzando il processo di realizzazione di Rab sitting,
soluzioni hardware e software, falegnameria, elettronica, etc…

### **Infra per sysadmin riluttanti - Baraz, Cammo e ceres-c**

Una visione d’insieme della nuova infrastruttura software di MuHack, dall’account ufficiale per i membri dell’hackerspace ai server che possediamo e i servizi offerti agli associati. Tales from the server room.

*Venerdì 21 Novembre*:

### **ChatGPT from scratch - Lucam185**

Percorriamo i vari livelli di astrazione che vanno dai transistors, logic gates, adder, prodotto scalare, memorie fino agli algoritmi di machine learning, deep networks, GPTs, scaling laws, inference time compute…

### **Tamper this! Chain of trust e full-disk encryption con Nvidia Tegra X1 - Swappage**

Durante il talk verranno illustrate le caratteristiche di sicurezza dei SoC Nvidia Tegra X1, e come queste sono state impiegate, con un pizzico di creatività, per implementare una soluzione di hardening mirata a mitigare l’esecuzione di codice untrusted, e il rischio di tampering fisico.

### **Ode a Qwen - Alessandro Ferrari**

Qwen e’ un modello LLM open source sviluppato da Alibaba, con weights rilasciati open source. I technical report di Qwen sono tra i piu’ dettagliati, dal punto di vista tecnico, con molti dettagli su training e post training, ed e’ tra i modelli piu’ supportati dai vari framework, come Unsloth, Hugging Face, Nemotron… La sua popolarita’ nella comunita’ open source lo rende ideale per delineare il profilo di una LLM moderna.

## Dove e come posso raggiungervi?

Ci trovi **nell’aula Polifunzionale presso il CedIsu**, in Via Valotti 3, Mompiano, Brescia, [clicca qui per vedere la mappa](https://goo.gl/maps/cxAs66G3Kqm).

* *Treno* - Scendi alla Stazione di Brescia, nel piazzale prosegui a destra, raggiungendo la stazione della metro (aperta fino a mezzanotte).
* *Metro* - Scendi alla Fermata Europa, attraversa Via Branze (verso il parcheggio prospicente la stazione della metro).
* *Autobus* - Linea 16 e 10 in Via Branze, risali sino al campo da baseball ed entra nel parcheggio.
* *Auto* - Parcheggia in zona.

Una volta giunto nei pressi di Via Branze-rotonda-viale Europa, attraversa tutto il parcheggio ed entra dal cancello posto alla fine di esso. Segui la pedana e prosegui lungo il vialetto. Volta verso il cancello e sali le scale a sinistra: troverai la locandina affissa alla “casetta gialla”. Entra, saremo lì!

## Servono delle conoscenze particolari?

**Assolutamente no**: tutto ciò che occorre è la tua buona volontà di ascoltare per due/tre ore, persone che come te hanno iniziato ad imparare un passo alla volta, ed ora sono desiderose di condividere con te!

## Il materiale delle lezioni, dove posso reperirlo?

Al fine dell’evento, rilasceremo il materiale presentato: slide, script e link. Troverai tutto nella descrizione di ciascun articolo dedicato.

## Posso seguire l’evento online?

Certamente: ti aspettiamo in live sul nostro canale di [YouTube](https://www.youtube.com/%40MuHack/streams). Durante la live, potrai commentare e noi gireremo le tue domande al relatore: basta commentare nell’apposita chat che apparirà affianco al video della live. Facilissima da usare.

## Mi son perso l’evento: posso recuperare?

Ebbene sì: alla fine del’evento apparirà una playlist con tutti i video delle serate. In una manciata di click, avrai a tua disposizione le 6 ore di formazione, gratuita e dedicata! Basta che [clicchi qui](https://www.youtube.com/%40MuHack/streams).

---

* [← Previous Post](/news/SoS-2025-5/ "SoS - State of the Space 2025,5")
* [Next Post →](/events/street-party-2k25/ "Street Party 2k25")

Copyright © Muhack 2025