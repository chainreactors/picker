---
title: I computer quantistici sono davvero una minaccia per la sicurezza informatica
url: https://www.wired.it/article/computer-quantistici-minaccia-sicurezza-informatica/
source: Instapaper: Unread
date: 2025-05-23
fetch_date: 2025-10-06T22:31:10.346391
---

# I computer quantistici sono davvero una minaccia per la sicurezza informatica

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

I computer quantistici sono davvero una minaccia per la sicurezza informatica?

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Denis "Jaromil" Roio](/contributor/denis-jaromil-roio/)

L'esperto risponde

22.05.2025

# I computer quantistici sono davvero una minaccia per la sicurezza informatica?

Qualcuno sostiene che siamo alle soglie di un'apocalisse digitale. Proviamo a fare un po' di chiarezza

![computer quantistici](https://media-assets.wired.it/photos/682c5deabcf71a83bf1c4d70/16:9/w_2560%2Cc_limit/1182902380)

I pericoli legati ai computer quantistici sono reali ma non immediati. Proteggere i dati sensibili è fondamentale per affrontare il futuro della sicurezza informaticaMisha Friedman/Getty Images

**I computer quantistici sono una minaccia**? Mi è stato chiesto di tenere un intervento al Cybersecurity forum di Pescara questo mese e le domande che mi hanno posto gli organizzatori vanno dritte al cuore di **questioni complesse e dibattute**. Parliamo della cosiddetta **minaccia quantistica**. La capacità di calcolo dei computer quantistici si è sviluppata lentamente, ma inesorabilmente, in seno a illustri aziende come Ibm, [Google](https://www.wired.it/topic/google/), [Nvidia](https://www.wired.it/article/nvidia-deepseek-intelligenza-artificiale-valutazioni-azioni-mercato/) e [Microsoft](https://www.wired.it/topic/microsoft/), ma anche piccole aziende specializzate solo in questo settore come **QuEra, IonQ, Rigetti e Quantinuum**, o istituti di ricerca accademici come quello dell’università di Innsbruck o il Joint quantum institute negli Stati Uniti.

Chiaramente l’interesse di queste organizzazioni non è quello di rompere gli algoritmi esistenti, ma di **rendere possibili calcoli una volta impensabili** e che potrebbero rivoluzionare molte ricerche a partire dai campi della chimica e della [fisica](https://www.wired.it/article/equazioni-di-fisica-da-conoscere/), tra cui l’iconica simulazione FeMoCo che prenderò a riferimento in seguito. Ma intanto, nel campo della crittografia, e quindi anche quello della **sicurezza informatica**, questa capacità di calcolo qualitativamente innovativa porterà con sé anche il pericolo di implicazioni globali devastanti per l’autenticazione ed il controllo di accesso ai dati, come dimostrato dagli **algoritmi di Schor** (1994) **e** **di** **Grover** (1996) che già tre decadi fa hanno teorizzato l’ineluttabile vulnerabilità quantistica degli algoritmi crittografici indicati in questa tabella.

![computer quantistici](https://media-assets.wired.it/photos/682c4fd29c46d6469f2d52b5/master/w_1600%2Cc_limit/tabella%25201.jpg)

La vulnerabilità quantistica degli algoritmi crittografici

Un po’ come tutti gli escatologismi anche questa **profezia**, chiamiamola **del Q-Day**, polarizza chi da un lato la dipinge come **l'apocalisse digitale imminente**, dall'altro chi la considera **un problema così futuribile** da poter essere tranquillamente ignorato. La realtà, come al solito, è più complessa e impossibile da riassumere prendendo posizioni assolutiste. **Il rischio che un [computer quantistico](https://www.wired.it/article/computer-quantistici-mercato-aziende-investimenti/) possa**, oggi, **decifrare** **in massa comunicazioni protette da algoritmi** come Rsa o Ecc **è nullo**. Niente del genere è capace di rompere gli algoritmi crittografici che oggi proteggono le nostre informazioni più sensibili, o falsificare le firme che sigillano documenti e contratti digitali. Tuttavia, la domanda sulla concretezza del rischio oggi non può essere liquidata con un semplice “non ancora”.

**Il vero rischio attuale**, e questo è un punto cruciale spesso sottovalutato, è quello del cosiddetto "*harvest now, decrypt later*" **(raccogli oggi, decifra domani)**. Significa che dati cifrati oggi con algoritmi vulnerabili al calcolo quantistico possono essere intercettati, archiviati e conservati pazientemente in attesa che un domani un computer quantistico sufficientemente potente sia in grado di decifrarli. Questo rende **vulnerabili**, con effetto retroattivo, **tutte le informazioni che necessitano di rimanere confidenziali** per un periodo di tempo che si estende oltre la presunta comparsa di tali macchine. Pensiamo a segreti di Stato, proprietà intellettuale, [dati sanitari](https://www.wired.it/article/spazio-europeo-dei-dati-sanitari-consenso-situazione/) o finanziari a lungo termine. Ma rende anche **insicure** e **forgiabili** firme di documenti in chiaro che ne provano l’autenticità, pensiamo a **contratti, transazioni, testamenti e concessioni**.

Questo scenario da solo dovrebbe far riflettere sull'**effettiva urgenza della questione**, al di là delle previsioni sull'arrivo del fatidico Q-Day, e ben giustifica l’allarme lanciato già luglio dell’anno scorso dall’Agenzia di sicurezza nazionale su questa minaccia futura o il fatto che Il National institute of standards and technology (Nist) statunitense, un riferimento nel settore, ha fissato **scadenze indicative per la transizione**, suggerendo di isolare gli algoritmi vulnerabili entro il 2030 e rimuoverli entro il 2035. Con questo articolo cerco di fare un po' di chiarezza, o almeno di esporre i termini della questione così come li vedo, rispondendo in modo diretto e senza troppi giri di parole alle tre domande che mi sono state poste per il mio intervento di apertura ai lavori di Pescara. Il mio obiettivo è di fornire una prospettiva concisa e pragmatica, basata sui fatti noti e su una sana dose di scetticismo verso facili entusiasmi o allarmismi ingiustificati.

Ecco le domande a cui tenterò di dare risposta:

*1. Quanto è **concreto** oggi il rischio che i **computer quantistici possano compromettere gli***
***attuali [sistemi di crittografia](https://www.wired.it/article/crittografia-dati-computer-guida/)**, e su quali orizzonti temporali dobbiamo prepararci?*

*2. Quali sono i principali **ostacoli** nell’**adozione della post-quantum cryptography**,*
*soprattutto in contesti pubblici e infrastrutturali?*

*3. Dal tuo punto di vista, la transizione alla crittografia post-quantistica sarà un’**evoluzione graduale** o vedremo **momenti di forte discontinuità** nella sicurezza dei sistemi?*

## 1. Rischi e tempi

Come ho scritto poc’anzi, **il rischio è reale, ma non immediato**. Stime autorevoli, ma piuttosto approssimate, indicano che tra i **cinque o i quindici anni potremmo vedere computer quantistici.** Scegliete pure voi a chi credere e indichiamo questo valore con una variabile Q. A questa stima dobbiamo poi sottrarre gli anni durante i quali delle firme o [credenziali](https://www.wired.it/article/rubate-credenziali-wordpress/), per esempio patenti e carte d’identità, non devono essere falsificabili, o gli anni durante i quali gli **accessi a dati confidenziali**, come per esempio dei segreti industriali, devono **rimanere** **regolamentati**; diciamo ottimisticamente **dieci anni.**

Fate voi, comunque questa è la **variabile Y**. Infine dobbiamo sottrarre gli anni che la vostra organizzazione necessita per aggiornare tutti i codici, le procedure ed eventualmente l’architettura informatica in modo da aggiungere protezioni resistenti al [calcolo quantistico](https://www.wired.it/article/willow-google-chip-quantistico-calcolo/). Diciamo che vi occorrono dai tre ai dodici anni, a seconda della grandezza e complessità dei vostri sistemi, della *...