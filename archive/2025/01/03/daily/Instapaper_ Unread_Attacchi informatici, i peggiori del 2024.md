---
title: Attacchi informatici, i peggiori del 2024
url: https://www.wired.it/article/attacchi-informatici-peggiori-2024/
source: Instapaper: Unread
date: 2025-01-03
fetch_date: 2025-10-06T20:13:07.036179
---

# Attacchi informatici, i peggiori del 2024

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

I peggiori attacchi informatici del 2024

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Lily Hay Newman](/contributor/lily-hay-newman/)

Cybersicurezza

30.12.2024

# I peggiori attacchi informatici del 2024

Dalle cyberspie cinesi alle spietate gang di ransomware, quello che sta per finire è stato un anno particolarmente nefasto per la sicurezza digitale

![W Light Lighting Art Neon Computer Hardware Electronics and Hardware](https://media-assets.wired.it/photos/677273d2337c5f86480bfc20/1:1/w_2560%2Cc_limit/security_worsthacks2024_gettyimages.jpg)

GRAPHICS BY JAMES MARSHALL; WIRED STAFF; GETTY

Anche se ogni anno ha il suo mix di fallimenti nel settore della sicurezza digitale, il **2024** è stato caratterizzato più di altri da [**attacchi informatici**](https://www.wired.it/article/infocert-spid-furto-dati/) in cui **cybercriminali e gruppi di spionaggio** sostenuti dagli stati **sono riusciti a sfruttare ripetutamente la stessa debolezza o gli stessi tipi di obiettivi**. E se per gli aggressori questo approccio si è rivelato estremamente efficiente, per le organizzazioni colpite – e per le persone che servono – le offensive hanno avuto **conseguenze molto reali sul fronte della [privacy](https://www.wired.it/article/worldcoin-dati-scansione-iride-gdpr/https%3A//www.wired.it/article/worldcoin-dati-scansione-iride-gdpr/) e della sicurezza**.

Con l'intensificarsi dei disordini politici e sociali a livello globale, **il 2025 sarà un anno complicato e potenzialmente esplosivo nel cyberspazio**. Nel frattempo, abbiamo messo in fila le violazioni, i leak, le campagne appoggiate dagli stati, gli attacchi [ransomware](https://www.wired.it/article/lockbit-ransomware-attacchi/) e casi di estorsione digitale peggiori di quest'anno.

## Gli attacchi cinesi alle telecomunicazioni USA

Le operazioni di spionaggio sono una realtà e le implacabili **campagne cinesi sono ormai da anni una costante nel cyberspazio**. Nel 2024 tuttavia il gruppo cinese [**Salt Typhoon**](https://www.wired.it/article/i-cybercriminali-cinesi-hanno-rubato-dati-di-sorveglianza-della-polizia-statunitense/) ha condotto un'operazione che si è fatta particolarmente notare, **infiltrandosi per mesi in una serie di aziende di telecomunicazioni statunitensi**, tra cui Verizon e AT&T (e altre ancora in giro per il mondo). All'inizio di dicembre, le autorità statunitensi hanno dichiarato che molte delle società vittime **stanno ancora cercando di rimuovere i cybercriminali dalle loro reti**.

Gli aggressori hanno sorvegliato un piccolo gruppo di persone (meno di 150, stando agli ultimi dati), tra cui individui già sottoposti a intercettazione negli Stati Uniti, **funzionari del dipartimento di Stato e membri dei comitati elettorali di [Donald Trump](https://www.wired.it/article/trump-cosa-fara-immigrazione-bitcoin-ucraina-gaza-clima/) e Kamala Harris**. Ma nella rete della gang sono finiti anche **i messaggi e le chiamate di altre persone** che hanno interagito con gli obiettivi della campagna.

## Le violazioni ai danni dei clienti Snowflake

Per tutta l'estate un gruppo di aggressori ha **violato diverse importanti aziende e organizzazioni clienti di [Snowflake](https://www.wired.it/article/cybersecurity-attacco-snowflake-data-breach-ticketmaster-santander/)**, una società di archiviazione dati sul cloud. Per la loro campagna, i cybercriminali si sono limitati a usare **password rubate** per accedere agli account dell'azienda che **non avevano attivato l'[autenticazione a due fattori](https://www.wired.it/article/autenticazione-a-due-fattori-alternative-problemi/)**. Il risultato finale è stato un **enorme furto di dati** ai danni di società come **Ticketmaster, Santander Bank** e Neiman Marcus. Un altro bersaglio importante, il gigante delle telecomunicazioni AT&T, ha dichiarato a luglio che "*quasi tutti*" i dati relativi alle chiamate e agli sms dei suoi clienti in un arco di sette mesi nel 2022 sono stati sottratti. A giugno la società di sicurezza Mandiant, di proprietà di Google, ha [reso noto](https://cloud.google.com/blog/topics/threat-intelligence/unc5537-snowflake-data-theft-extortion) che sono state colpite circa 165 vittime.

A luglio Snowflake ha aggiunto una funzione che consente agli amministratori degli account di rendere obbligatoria l'autenticazione a due fattori per tutti i loro utenti. A novembre, **Alexander "Connor" Moucka è stato arrestato** dalle forze dell'ordine canadesi con l'accusa di aver coordinato gli aggressori e ora rischia l'estradizione negli Stati Uniti dopo essere stato incriminato dal dipartimento di Giustizia. Un altro uomo, [John Erin Binns](https://www.wired.com/story/atandt-paid-hacker-300000-to-delete-stolen-call-records/), già fermato in Turchia per un'accusa relativa a una violazione della telecom T-Mobile del 2021, è stato incriminato per accuse legate alle violazioni dei clienti Snowflake.

## Il ransomware di BlackCat nel settore medico

Alla fine di febbraio, la società di elaborazione dei pagamenti nel settore medico **Change Healthcare** è stata colpita da un [**attacco ransomware**](https://www.wired.it/article/violazione-dati-settore-sanitario-unitedhealth/) che ha causato **disagi in ospedali, studi medici, farmacie e altre strutture sanitarie in tutti gli Stati Uniti**. L'attacco ha rappresentato **una delle più grandi violazioni di dati medici di tutti i tempi**, con un impatto su oltre 100 milioni di persone. Qualche giorno dopo l'inizio della campagna, l'azienda, di proprietà di UnitedHealth, ha dichiarato di ritenere che dietro l'attacco ci fosse [**Alphv/BlackCat**](https://www.wired.it/article/fbi-gang-ransomware-alphv-blackcat/), una nota gang ransomware di lingua russa.

I dati personali sottratti comprendevano **numeri di telefono dei pazienti, indirizzi, informazioni bancarie**, ma anche **dati clinici**, tra cui diagnosi, prescrizioni e dettagli sulle cure. All'inizio di marzo l'azienda ha pagato un riscatto di 22 milioni di dollari ad Alphv/BlackCat, soldi che però hanno apparentemente [spinto gli aggressori a colpire gli obiettivi nel settore sanitario](https://www.wired.com/story/change-healthcare-22-million-payment-ransomware-spike/) a un ritmo ancora maggiore. Con le notifiche che hanno raggiunto **più di 100 milioni di vittime** – e altre ancora che stanno emergendo – si sono moltiplicate le cause e le altre ripercussioni legali. Questo mese per esempio lo stato del Nebraska ha [citato in giudizio Change Healthcare](https://techcrunch.com/2024/12/18/nebraska-sues-change-healthcare-over-security-failings-that-led-to-medical-data-breach-of-over-100-million-americans/), accusando l'azienda per la sua “*incapacità di implementare le protezioni di sicurezza di base*”, cha reso l'attacco molto più grave di quanto avrebbe dovuto essere.

## La compromissione delle email di Microsoft

A gennaio **Microsoft** [ha rivelato](https://msrc.microsoft.com/blog/2024/01/microsoft-actions-following-attack-by-nation-state-actor-midnight-blizzard/) essere stata colpita dai criminali informatici russi di **Midnight blizzard**, che hanno compromesso gli account email dei dirigenti dell'azienda. Il gruppo è legato all'**agenzia di intelligence estera Svr** del Cremlino ed in particolare alla gang **Apt 29**, nota anche come **Cozy Bear**. Dopo l'intrusione iniziale nel novembre 2023, gli aggressori hanno preso di mira e compr...