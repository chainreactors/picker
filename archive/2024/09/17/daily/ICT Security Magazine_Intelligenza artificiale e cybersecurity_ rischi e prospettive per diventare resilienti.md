---
title: Intelligenza artificiale e cybersecurity: rischi e prospettive per diventare resilienti
url: https://www.ictsecuritymagazine.com/notizie/intelligenza-artificiale-e-cybersecurity-rischi-e-prospettive-per-diventare-resilienti/
source: ICT Security Magazine
date: 2024-09-17
fetch_date: 2025-10-06T18:28:10.541834
---

# Intelligenza artificiale e cybersecurity: rischi e prospettive per diventare resilienti

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/Intelligenza-artificiale-e-cybersecurity.jpg)

# Intelligenza artificiale e cybersecurity: rischi e prospettive per diventare resilienti

A cura di:[Redazione](#molongui-disabled-link)  Ore 16 Settembre 202415 Ottobre 2024

L’intelligenza artificiale rappresenta un nuovo tassello importante nello scenario della lotta incessante tra aziende e cybercrime. Resta, però, imprescindibile affrontare la protezione in modo integrato per riuscire a essere resilienti e continuare a operare anche nel caso si subisca una violazione importante.

L’avvento dell’AI generativa ha segnato una svolta epocale nel panorama tecnologico, accelerando in maniera significativa lo sviluppo in diversi settori. La capacità di creare contenuti originali a partire da semplici input ha reso queste tecnologie accessibili a una vasta platea di utenti, dalle grandi aziende fino ai singoli individui. Questo progresso ha stimolato la creatività e l’innovazione, trasformando il modo in cui molte attività vengono gestite, sia nel contesto lavorativo che nel tempo libero. Dalla generazione di testi e immagini alla creazione di soluzioni software, l’intelligenza artificiale è diventata uno strumento potente, capace di offrire opportunità senza precedenti in termini di efficienza e produttività.

## Intelligenza artificiale generativa – Un uso spesso acritico

La potenza e la semplicità d’uso dell’AI generativa hanno portato molti utenti ad adottare queste tecnologie in modo quasi automatico e acritico, integrandole rapidamente in ogni aspetto della loro vita quotidiana, incluso l’ambito lavorativo. La capacità di produrre contenuti complessi in pochi istanti e con minimi sforzi ha ridotto le barriere di accesso, spingendo molti a vedere in questi strumenti una soluzione rapida e conveniente per numerose attività.

Questo atteggiamento, tuttavia, espone a rischi per la sicurezza di natura nuova e ancora poco compresi. L’utilizzo disinvolto e acritico dell’AI generativa in contesti sensibili, soprattutto in ambito lavorativo, può aprire la strada a vulnerabilità che non sono sempre immediatamente visibili o conosciute. Poiché queste tecnologie operano in modo estremamente sofisticato ma spesso opaco per l’utente medio, i rischi associati al loro impiego non sono ancora stati del tutto esplorati o definiti, lasciando spazio a potenziali minacce che richiedono nuove strategie di difesa.

Per esempio, uno dei rischi più evidenti riguarda la violazione del diritto d’autore. L’AI generativa, infatti, potrebbe creare contenuti che, involontariamente, riproducono o rielaborano opere protette, esponendo gli utenti a conseguenze legali difficili da prevedere.

A questo si aggiunge il rischio legato alla fornitura di dati sensibili. Molti strumenti di intelligenza artificiale richiedono input dettagliati da parte dell’utente e la difficoltà di sapere come e dove vengano conservati o utilizzati questi dati solleva preoccupazioni significative.

Questo aspetto assume una rilevanza ancora maggiore quando si tratta di training dei motori AI che necessitano di grandi quantità di dati per migliorare le loro performance: in molti casi, gli utenti non sono consapevoli che le informazioni fornite potrebbero essere impiegate per affinare i modelli, senza un controllo chiaro su come queste vengano gestite.

## Intelligenza artificiale generativa: Uno strumento a supporto del cyber crime

L’AI generativa, oltre ai benefici legati alla produttività e alla creatività, sta fornendo nuovi ed efficaci strumenti a supporto del cybercrime, abbassando drasticamente l’asticella delle competenze tecniche necessarie per creare codici nocivi. In particolare, l’intelligenza artificiale permette anche a individui con scarse o nulle competenze di generare malware complessi, come i ransomware, che un tempo richiedevano conoscenze avanzate di programmazione. La capacità di questi strumenti di scrivere codici dannosi con pochi input ha reso più facile e veloce la creazione di software malevoli, aumentando il rischio di attacchi su larga scala.

Un altro ambito in cui l’AI generativa ha potenziato il cybercrime è quello delle campagne di phishing. Grazie a questi strumenti, i criminali informatici possono creare email e messaggi ingannevoli sempre più sofisticati, usando il linguaggio corretto e creando contenuti difficili da distinguere da quelli legittimi.

Questo rende le truffe molto più credibili e, di conseguenza, più pericolose.

Un’altra minaccia emergente è quella legata al fenomeno dei Deepfake, ossia la creazione di video o immagini false ma estremamente realistiche, generati utilizzando modelli di intelligenza artificiale. Queste tecnologie permettono di falsificare l’identità di persone in video o audio, con potenziali conseguenze devastanti, soprattutto quando usate per scopi fraudolenti o di disinformazione.

Infine, l’AI generativa rappresenta un alleato prezioso per il cybercrime organizzato, che oggi opera in modo simile alle aziende legittime. Automatizzando molte delle attività illegali e riducendo la necessità di personale specializzato, queste tecnologie permettono ai criminali di ottimizzare i costi e aumentare la “produzione” delle loro operazioni, rendendo più efficiente la loro attività i...