---
title: Gli attacchi via e-mail sono aumentati del 293%
url: https://www.securityinfo.it/2024/08/01/gli-attacchi-via-e-mail-sono-aumentati-del-293/
source: Over Security - Cybersecurity news aggregator
date: 2024-08-02
fetch_date: 2025-10-06T18:05:06.374136
---

# Gli attacchi via e-mail sono aumentati del 293%

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Gli attacchi via e-mail sono aumentati del 293%

Ago 01, 2024  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [In evidenza](https://www.securityinfo.it/category/in-evidenza/), [News](https://www.securityinfo.it/category/news/), [RSS](https://www.securityinfo.it/category/rss/)
 [0](https://www.securityinfo.it/2024/08/01/gli-attacchi-via-e-mail-sono-aumentati-del-293/#respond)

---

Nel primo semestre del 2024 **gli attacchi via e-mail sono aumentati vertiginosamente registrando un +293%** rispetto allo stesso periodo del 2023: a dirlo è un **[report](https://www.acronis.com/en-us/resource-center/resource/acronis-cyberthreats-report-h1-2024/) Acronis** che ha analizzato le più recenti tendenze globali nel settore della cyber security.

L’analisi evidenzia che **il vettore principale degli attacchi via e-mail è il phishing**, usato nel 75% dei casi, seguito dal Business Email Compromise (20%) e dai malware via e-mail (4%).

![attacchi e-mail](https://www.securityinfo.it/wp-content/uploads/2024/08/envelope-1829490_1920.jpg)

Pixabay

Uno degli attacchi più comuni consiste nell’inviare un’e-mail **fingendo che è stato condiviso un file con l’utente**, allegando un documento al messaggio; l’allegato, un file PDF, contiene un codice QR che l’utente deve scansionare per poter accedere al file condiviso. Scansionando il codice, la vittima viene rimandata a una falsa pagina di login Microsoft che mira a sottrargli le credenziali.

Nel primo semestre dell’anno è emerso inoltre un nuovo scam in cui gli utenti ricevevano un’email da **UEFA EURO** che gli comunicava di essere stato selezionato per vincere un soggiorno esclusivo, tutto compreso. Nell’e-mail veniva indicata una **lista di vincitori,** compresa la vittima in questione, e si chiedeva all’utente di confermare la propria risposta.

Cliccando su un bottone “Continua”, l’utente veniva fatto navigare su una pagina con un quiz sul campionato europeo di calcio e, a prescindere dal numero di risposte giuste, gli veniva mostrato un messaggio che gli comunicava che poteva acquistare un **MacBook Pro per soli due euro.** Per richiederlo, l’utente doveva compilare un form inserendo tutte le sue informazioni personali e quelle relative alla carta di credito, sottratte poi dai cybercriminali.

## Non solo attacchi via e-mail: i ransomware continuano a preoccupare

Nella prima metà dell’anno è **aumentato anche il numero di rilevamenti di ransomware**, con un incremento del 32% rispetto all’ultimo trimestre del 2023. Questi attacchi sono una delle minacce principali per le piccole e medie imprese, soprattutto in settori critici come quelli governativo e sanitario.

Nel primo trimestre del 2024 Acronis ha registrato **10 nuovi gruppi ransomware** che hanno rivendicato in totale 84 attacchi informatici; tra questi nuovi gruppi, i più attivi sono stati RansomHub, DarkVault e Red. In generale, **LockBit**, **Black Basta** e **PLAY** si sono riconfermate come la gang più attive del primo semestre, responsabili collettivamente del **35% degli attacchi.**

Il Giappone è stato il Paese più colpito dai ransomware nel primo trimestre dell’anno, seguito dalla Germania, dal Canada e dagli Stati Uniti. Anche L’Italia appare tra le nazioni più colpite al mondo da questi malware.

![ransomware](https://www.securityinfo.it/wp-content/uploads/2024/02/ransomware-3998798_1920.jpg)

Pixabay

## MSP sotto attacco

**Gli MSP sono stati costantemente sotto attacco da gennaio a maggio**, colpiti per la maggior parte da campagne di phishing via e-mail e dallo sfruttamento delle vulnerabilità degli RDP e dei tool per l’accesso remoto. Anche la compromissione delle credenziali e gli attacchi alla supply chain sono stati tra le tecniche più efficaci per violare le difese di questi fornitori.

“*Considerato il volume e la complessità crescenti delle minacce digitali che non smettono di emergere nel panorama attuale della Cyber Security, **è imprescindibile da parte degli MSP l’adozione di un approccio olistico a protezione dei dati, dei sistemi e delle infrastrutture digitali esclusive dei propri clienti***“, afferma Irina Artioli, autrice del report e Cyber Protection Evangelist di Acronis Threat Research Unit.

Il report si concentra anche sui trend emergenti della cybersecurity ed evidenzia a tal proposito un **aumento dell’uso dell’intelligenza artificiale generativa e degli LLM da parte dei cybercriminali**, in particolare per gli attacchi di social engineering.

I ricercatori di Acronis hanno individuato due tipi di minacce relative all’IA: il primo riguarda le minacce generate con questa tecnologia ma che non viene utilizzata durante l’attività di attacco; il secondo è il malware basato sull’IA che la incorpora nel suo funzionamento.

L’**intelligenza artificiale** facilita gli attaccanti in ogni fase della catena di attacco, ma **può essere usata dagli MSP anche come meccanismo di difesa** per rilevare gli attacchi in tempo reale e segnalarli agli esperti di sicurezza.

“*Affinché questo approccio sia efficace, **consigliamo agli MSP di scegliere una strategia di sicurezza completa**, che includa la sensibilizzazione alla sicurezza del personale e la pianificazione delle attività di incident response, oltre all’impiego di soluzioni di protezione avanzata degli endpoint, come l’Extended Detection and Response (XDR), l’autenticazione a più fattori e altro*” conclude Artioli.

Condividi l'articolo

* [Tweet](https://twitter.com/share)

---

* [Acronis](https://www.securityinfo.it/tag/acronis/), [e-mail](https://www.securityinfo.it/tag/e-mail/), [Intelligenza artificiale](https://www.securityinfo.it/tag/intelligenza-artific...