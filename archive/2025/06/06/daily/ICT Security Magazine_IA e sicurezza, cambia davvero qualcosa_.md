---
title: IA e sicurezza, cambia davvero qualcosa?
url: https://www.ictsecuritymagazine.com/articoli/ia-sicurezza/
source: ICT Security Magazine
date: 2025-06-06
fetch_date: 2025-10-06T22:55:27.904293
---

# IA e sicurezza, cambia davvero qualcosa?

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Impatto intelligenza artificiale cybersecurity robotica energia AI Act europeo](https://www.ictsecuritymagazine.com/wp-content/uploads/untitled-design-1_4HCMlpW0.png)

# IA e sicurezza, cambia davvero qualcosa?

A cura di:[Achille Pierre Paliotta e Dario Alessandro Maria Sgobbi](#molongui-disabled-link)  Ore 5 Giugno 202523 Settembre 2025

L’intelligenza artificiale (IA) rappresenta una delle tecnologie più promettenti e dirompenti dell’epoca attuale. Tuttavia, come ogni grande innovazione, l’IA porta con sé una serie di sfide e rischi che devono essere gestiti con attenzione dai decisori politici e da tutti gli *stakeholder* interessati.

In questo articolo si approfondirà brevemente come l’IA influisca sui settori tecnologici maggiormente connessi e contigui alla stessa. Rispetto a questi aspetti, si tenterà di chiarire se i mutamenti siano davvero così rivoluzionari come la stampa di opinione – e una percezione diffusa nel corpo sociale – sembrano affermare.

## Intelligenza artificiale e AI Act europeo: definizioni e classificazioni

Prima di entrare *in medias res*, appare utile riflettere brevemente su alcuni aspetti definitori e di classificazione al fine di inquadrare al meglio le argomentazioni successive. E vale la pena partire da un contesto più ampio di quello nazionale, vale a dire quello comunitario.

A questo riguardo, il 13 marzo 2024 il Parlamento europeo ha adottato il Regolamento sull’intelligenza artificiale (AI Act) il quale ha il fine di proteggere i diritti fondamentali e promuovere l’innovazione, con particolare attenzione alle piccole e medie imprese. Questo Regolamento rappresenta un passo significativo per garantire un’IA affidabile ed etica in tutta l’Unione Europea. La proposta è stata presentata come parte della strategia digitale dell’UE e mira a stabilire un quadro giuridico che promuova l’innovazione senza comprometterne i valori fondamentali.

L’[AI Act](https://www.europarl.europa.eu/topics/en/article/20230601STO93804/eu-ai-act-first-regulation-on-artificial-intelligence), in particolare all’art. 3, fornisce una definizione di IA, descrivendola come un *“sistema basato su una macchina progettato per funzionare con diversi livelli di autonomia e che può mostrare adattività dopo l’implementazione e che, per obiettivi espliciti o impliciti, deduce, dall’input che riceve, come generare output quali previsioni, contenuti, raccomandazioni o decisioni che possono influenzare ambienti fisici o virtuali”*.

Vale qui evidenziare che questa definizione viene puntualmente ripresa dall’art. 2, lett. a) del D.D.L. sull’IA presentato dal Governo italiano[[1]](#_ftn1).

Coerentemente con l’approccio utilizzato dall’Unione europea, questa definizione non solo delinea le caratteristiche tecniche dei sistemi di IA ma pone anche l’accento del loro impatto potenziale sul più generale ecosistema digitale e naturale, evidenziando così la necessità di un approccio normativo rigoroso in materia, che è poi quello che l’*AI Act* comunitario tenta di applicare.

Tuttavia, questo è un approccio definitorio assai circoscritto e molti altri sono possibili: alcuni considerano l’intelligenza implicata nel termine IA alla stregua di una proprietà dei processi di pensiero e di ragionamento interni, mentre altri si concentrano sul comportamento intelligente, sottolineandone di fatto una caratterizzazione esterna.

Da qui, la simulazione di azione vs. pensiero umano.

In generale, dall’esame della letteratura scientifica può derivare una molteplicità di definizioni, le quali riflettono l’evoluzione delle tecnologie e delle loro applicazioni nel tempo.

A solo titolo esemplificativo, una modalità per categorizzarle può essere suddividerle in base alle definizioni: 1) *tecniche*; 2) *funzionali*; 3) *etiche e normative*.

Mediante le prime, si mettono in evidenza soprattutto le capacità computazionali e gli algoritmi su cui esse si basano. Ad esempio, Russell e Norvig[[2]](#_ftn2) la definiscono come la disciplina che studia come far fare alle macchine ciò che richiede intelligenza umana: *“building intelligent entities, machines that can compute how to act effectively and safely in a wide variety of novel situations”* (Russell & Norvig, 2020:1).

Le definizioni funzionali si focalizzano, invece, sugli obiettivi e sulle applicazioni pratiche. Secondo Poole e Mackworth[[3]](#_ftn3), questa è la scienza e l’ingegneria che studia *“the synthesis and analysis of computational agents that act intelligently”* (Poole & Mackworth, 2023:3), ovvero che si occupa di costruire agenti intelligenti che percepiscono il loro ambiente e compiono azioni per massimizzare le probabilità di successo. In quest’ottica, l’ingegnerizzazione dell’IA ha il fine di arrivare a degli *“useful artifacts”* (*ibidem*: 4).

Con le definizioni etiche e normative, infine, vengono messi in risalto i diritti umani e le responsabilità etiche degli sviluppatori prima e delle macchine dopo. Da qui, l’elaborazione di una serie innumerevoli di *memorandum*, di appelli firmati da esponenti di spicco del mondo tecnologico e della società civile, in sedi quali il Vaticano e l’ONU, ai fini di una regolamentazione normativa di questi sistemi. Il rapporto della Commissione Europea sull’IA etica (2019)[[4]](#_ftn4)sottolinea che essa deve s...