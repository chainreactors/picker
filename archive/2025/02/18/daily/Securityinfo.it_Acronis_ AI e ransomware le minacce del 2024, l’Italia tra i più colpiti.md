---
title: Acronis: AI e ransomware le minacce del 2024, l’Italia tra i più colpiti
url: https://www.securityinfo.it/2025/02/17/acronis-threat-research-ai-ransomware-minacce-2024-italia/?utm_source=rss&utm_medium=rss&utm_campaign=acronis-threat-research-ai-ransomware-minacce-2024-italia
source: Securityinfo.it
date: 2025-02-18
fetch_date: 2025-10-06T20:47:27.154967
---

# Acronis: AI e ransomware le minacce del 2024, l’Italia tra i più colpiti

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Acronis: AI e ransomware le minacce del 2024, l’Italia tra i più colpiti

Feb 17, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [Campagne malware](https://www.securityinfo.it/category/approfondimenti/campagne-malware/), [Hacking](https://www.securityinfo.it/category/approfondimenti/hacking/), [In evidenza](https://www.securityinfo.it/category/in-evidenza/), [Malware](https://www.securityinfo.it/category/approfondimenti/malware/), [Minacce](https://www.securityinfo.it/category/approfondimenti/minacce/), [RSS](https://www.securityinfo.it/category/rss/), [Software](https://www.securityinfo.it/category/approfondimenti/software/), [Tecnologia](https://www.securityinfo.it/category/approfondimenti/tecnologia/), [Vulnerabilità](https://www.securityinfo.it/category/approfondimenti/vulnerabilita-approfondimenti/)
 [0](https://www.securityinfo.it/2025/02/17/acronis-threat-research-ai-ransomware-minacce-2024-italia/#respond)

---

Il panorama delle minacce informatiche continua a evolversi con una **rapidità preoccupante**.

A dirlo è il report sulle minacce digitali del secondo semestre 2024, pubblicato da **Acronis**, secondo cui il **rischio per aziende e Managed Service Provider (MSP)** è in costante crescita, con un allarmante aumento degli **attacchi ransomware** e del **phishing** basato sull’intelligenza artificiale.

A presentarlo, in occasione di un evento per la stampa specializzata, sono stati **Denis Valter Cassinerio**, Senior Director & General Manager South EMEA di Acronis e **Irina Artioli**, Cyber Protection Evangelist e TRU Researcher.

### I numeri di Acronis

L’analisi condotta dall’**Acronis Threat Research Unit** evidenzia come nel secondo semestre del 2024, gli attacchi basati su **email** hanno registrato un **incremento del 197%** rispetto allo stesso periodo dell’anno precedente, mentre gli **attacchi per organizzazione** sono aumentati del **21%**.

![](https://www.securityinfo.it/wp-content/uploads/2025/02/Acronis_-Denis-Valter-Cassinerio-Senior-Director-General-Manager-South-EMEA-_low.jpg)

Denis Valter Cassinerio, Senior Director & General Manager South EMEA di Acronis.

Un dato particolarmente preoccupante è che **la metà degli utenti ha subito almeno un attacco**, con **il 29% che si è imbattuto in tentativi di phishing** tramite URL dannosi **e il 14% che ha rilevato la presenza di malware**.

Il risultato è che **il 31,4% di tutte le e-mail** ricevute nel secondo semestre del 2024 **era spam e l’1,4% di queste conteneva malware o link di phishing**.

Tra luglio e dicembre 2024, inoltre, quasi la metà degli utenti ha subito almeno un attacco tramite e-mail malevoli, spesso contenenti phishing o link dannosi.

Nel quarto trimestre del 2024, **Acronis ha bloccato oltre 48 milioni di URL** pericolosi sugli endpoint, con **un aumento del 7%** rispetto all’anno precedente.

### L’attacco agli MSP

Gli **MSP** (Managed Service Provider) sono diventati **bersagli privilegiati per gli attaccanti**, che usano Il phishing come principale metodo di attacco, **colpendo il 33% dei provider**. Oltre al phishing, la compromissione delle credenziali e la catena di fornitura sono stati tra i punti di accesso chiave per gli hacker.

Nel secondo semestre del 2024, **il phishing ha colpito un terzo dei provid**er, mentre gli exploit RDP (Remote Desktop Protocol) hanno rappresentato una delle principali porte d’ingresso per gli attacchi.

La situazione è aggravata dall’azione di attaccanti sempre più sofisticati, che utilizzano **minacce persistenti avanzate** per infiltrarsi negli MSP perché gestiscono i sistemi di molte aziende, rendendoli un bersaglio strategico grazie al quale arrivare a colpire i loro clienti.

![](https://www.securityinfo.it/wp-content/uploads/2025/02/2024-Irina-Artioli_Cyber-Protection-Evangelist-e-TRU-Researcher-di-Acronis.jpg)

Irina Artioli, Cyber Protection Evangelist e TRU Researcher di Acronis-

Per **entrare e rimanere nascosti** nei loro sistemi, si sfruttano due elementi chiave: **dispositivi non aggiornati** e **tecniche Living-off-the-Land (LotL)**.

Nel primo caso, se un MSP utilizza software o hardware con falle di sicurezza non corrette, gli hacker possono sfruttarle per entrare nei sistemi senza essere rilevati.

Quanto alle tecniche LotL, invece di usare malware esterni, **gli hacker utilizzano strumenti e programmi già presenti nel sistema della vittima** per evitare di essere scoperti. Questo rende più difficile per gli antivirus e i sistemi di sicurezza individuare l’attacco, perché non sembrano comportamenti sospetti a prima vista.

In sintesi, **gli attaccanti non lanciano attacchi veloci e rumorosi, ma entrano nei sistemi in modo discreto e vi rimangono a lungo**, sfruttando vulnerabilità esistenti e strumenti di sistema per non farsi notare.

### La crescita del ransomware

Nel quarto trimestre del 2024 sono stati registrati **oltre 1.700 casi di ransomware** che hanno causato un totale di **580 vittime**, con gruppi come **RansomHub**, **Akira**, **Play** e **KillSec** tra i più attivi. Il ransomware Cl0p ha colpito 68 vittime solo a dicembre.

L’**Italia**, oltre a essere **il quinto Paese più bersagliato** dai malware nel 2024, ha registrato a dicembre la terza percentuale più alta di rilevamenti di malware, dopo Emirati Arabi Uniti e Singapore.

Gli obiettivi sono stati prevalentemente il **settore dei trasporti, la Sanità e la produzione**.

Nello stesso periodo, gli **Emirati Arabi Uniti** hanno registrato la percentuale più alta di URL pericolosi bloccati, pari al 16,2%, seguiti dal **Brasile** con il 13,2% e da **Singapore** con il 12,0%.

### Il caso del Bolo...