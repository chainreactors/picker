---
title: Il 2023 secondo TÜV: nuove norme e standard per la sicurezza
url: https://www.securityinfo.it/2023/01/11/il-2023-secondo-tuv-nuove-norme-e-standard-per-la-sicurezza/?utm_source=rss&utm_medium=rss&utm_campaign=il-2023-secondo-tuv-nuove-norme-e-standard-per-la-sicurezza
source: Securityinfo.it
date: 2023-01-12
fetch_date: 2025-10-04T03:41:50.711919
---

# Il 2023 secondo TÜV: nuove norme e standard per la sicurezza

Aggiornamenti recenti Ottobre 3rd, 2025 6:09 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Il 2023 secondo TÜV: nuove norme e standard per la sicurezza

Gen 11, 2023  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [News](https://www.securityinfo.it/category/news/), [Opinioni](https://www.securityinfo.it/category/opinioni/), [RSS](https://www.securityinfo.it/category/rss/), [Scenario](https://www.securityinfo.it/category/news/scenario-news/)
 [0](https://www.securityinfo.it/2023/01/11/il-2023-secondo-tuv-nuove-norme-e-standard-per-la-sicurezza/#respond)

---

La sicurezza informatica diventa sempre più importante a livello globale a causa degli attacchi informatici sempre più pericolosi e distruttivi perpetrati anche da **gruppi sponsorizzati dagli stati**.

Tutti i Paesi del mondo stanno **attivandosi per contrastare questi pericoli**. L’Italia ha iniziato a sviluppare una maggiore consapevolezza della cyber security nel 2008 con la creazione del Cnaipic.

La direttiva ECI ha dato un esempio che si è esteso a tutti gli Stati membri dell’UE, che hanno iniziato ad implementare **organismi dedicati alla cyber security nazionale** con l’obiettivo di elevare la sicurezza dei sistemi ICT per le pubbliche amministrazioni e le imprese private.

È stato introdotto il concetto di **screening tecnologico per limitare l’introduzione di vulnerabilità** all’interno dei sistemi attraverso la valutazione dei fornitori e delle soluzioni scelte.

Antonio Bagiolini, Business Line Manager – ICT di TÜV Italia ha commentato: “Norme come la ISO IEC 27001 consentono di creare un **sistema di gestione su misura che garantisca l’integrità, la riservatezza e la disponibilità di dati e informazioni**.

![](https://www.securityinfo.it/wp-content/uploads/2023/01/1641913125032.jpg)

Antonio Bagiolini, Business Line Manager – ICT di TÜV Italia

“La nuova 27001:2022, ad esempio, è stata progettata per essere calata più facilmente nelle aziende di ogni settore che si trovano ad **affrontare un ambiente mutevole e imprevedibile**, sempre più ricco di rischi per le risorse informative e che cambia rapidamente a livello di tecnologia e infrastrutture”, ha proseguito.

## Nuove norme per la cyber security

Il 2023 vedrà un aumento della domanda di **soluzioni e servizi di sicurezza efficaci e convenienti** a causa dell’incertezza economica e degli impatti negativi della pandemia e della guerra in Ucraina.

Le PMI saranno particolarmente attente a utilizzare il loro bilancio per la sicurezza informatica e **valutarne l’efficacia in termini di costi**.

Si cercherà di rafforzare la **cybersecurity lungo la catena di approvvigionamento** con requisiti standardizzati e norme adottate a livello globale, ove possibile.

Ci sarà un’accelerazione nell’implementazione di leggi e regolamenti nazionali ed internazionali esistenti come la NIS 2, che imporrà **misure di vigilanza e segnalazione più rigorose** in UE, e il CRA, che stabilirà requisiti obbligatori di cybersecurity per apparecchiature e prodotti con elementi digitali.

![](https://www.securityinfo.it/wp-content/uploads/2023/01/frederic-koberl-x_0hW-KaCgI-unsplash-scaled.jpg)

In USA ci sarà un crescente numero di **regolamenti per l’attuazione della sicurezza informatica**, le aziende dovranno verificare se questi rientrano nei loro ambiti di applicazione e capire come attuare i cambiamenti pertinenti nel modo più efficiente.

Gli **standard e la certificazione di terze parti avranno un ruolo sempre più importante** per la sicurezza globale.

## Protezione delle infrastrutture

Il numero di attacchi informatici, come phishing, malware e ransomware, non accennerà a diminuire nel prossimo futuro. La protezione delle infrastrutture critiche, come l’energia e la sanità, rimarrà una priorità. **L’errore umano rimarrà una vulnerabilità importante**, con la formazione degli impiegati che diventa un fattore critico nella sicurezza informatica.

![](https://www.securityinfo.it/wp-content/uploads/2023/01/gertruda-valaseviciute-xMObPS6V_gY-unsplash-scaled.jpg)In futuro ci sarà una tendenza verso una **formazione specifica per determinati ruoli e settori**, compresi dirigenti ed esperti, per garantire la conoscenza della minacce e dei comportamenti corretti per gestirle.

**Costruire la fiducia nell’Intelligenza Artificiale** è un fattore chiave per il suo utilizzo e sviluppo. Norme e standard sono sempre più importanti in questo contesto, con l’UE che ha presentato l’Artificial Intelligence Act nel 2021.

La parti interessate si impegneranno in **discussioni su certificati e standard di certificazione** per stabilire ambienti IT sicuri.

Organizzazioni come l’ISO stanno lavorando su standard per l’IA, mentre **il settore industriale sta sviluppando etichette AI**, come la Charter of Trust, un’alleanza di sicurezza informatica di aziende globali.

Garantire una **crescente fiducia nelle tecnologie digitali** è un aspetto fondamentale per lo sviluppo e l’uso delle applicazioni di AI.

Condividi l'articolo

* [Tweet](https://twitter.com/share)

---

* [AI](https://www.securityinfo.it/tag/ai/), [certificazione](https://www.securityinfo.it/tag/certificazione/), [Cnaipic](https://www.securityinfo.it/tag/cnaipic/), [ECI](https://www.securityinfo.it/tag/eci/), [Intelligenza artificiale](https://www.securityinfo.it/tag/intelligenza-artificiale/), [ISO 27001](https://www.securityinfo.it/tag/iso-27001/), [NIS2](https://www.securityinfo.it/tag/nis2/), [standard](https://www.securityinfo.it/tag/standard/), [supply chain](https://www.securityinfo.it/tag/supply-chain/), [Tuv](https://www.securityinfo.it/tag/tuv/)

[Dark Pink colpisce governi e organizzazioni militari in Asia](https://www.securityinfo.it/2023/01/11/dark-pink-apt/)
[Log4j, non si fermano i tentativi di exploit](https://www.securityinfo.it/2023/01/10/log4j-non-si-fermano-i-tentativi-di-exploit/)

---

![](https://secure.gravatar....