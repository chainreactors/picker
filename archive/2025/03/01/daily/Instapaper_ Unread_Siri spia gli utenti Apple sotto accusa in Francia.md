---
title: Siri spia gli utenti Apple sotto accusa in Francia
url: https://www.wired.it/article/siri-spia-utenti-francia/
source: Instapaper: Unread
date: 2025-03-01
fetch_date: 2025-10-06T22:01:38.728372
---

# Siri spia gli utenti Apple sotto accusa in Francia

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Siri spia gli utenti? Apple sotto accusa in Francia

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Marco Schiaffino](/contributor/marco-schiaffino/)

[Security](/security/)

25.02.2025

# Siri spia gli utenti? Apple sotto accusa in Francia

La denuncia della Ligue des droits de l'Homme e di un ex dipendente. Al centro dello scontro le registrazioni delle conversazioni con l’assistente vocale

![Logo de Siri](https://media-assets.wired.it/photos/6630e4fb53144674fb53907c/16:9/w_2560%2Cc_limit/Siri.jpg)

Logo de SiriThomas Trutschel/Getty Images

Conversazioni private, anche su argomenti sensibili come politica o condizione di salute, registrate attraverso l’assistente vocale di iPhone e in seguito analizzate da centinaia di operatori. Sono passati 5 anni da quando Thomas Le Bonniec ha denunciato per la prima volta quella che considera “una gigantesca violazione della privacy da parte di Apple”. La vicenda, però, è tornata di attualità in seguito a **una denuncia alla Procura di Parigi** da parte della ONG Ligue des droits de l'Homme.

Non solo: la notizia arriva a ridosso della **risoluzione di una class action** simile negli Stati Uniti, per la quale Apple ha deciso di [patteggiare un risarcimento di 95 milioni di dollari](https://www.wired.it/article/apple-siri-persone-spiate/). Anche se le due vicende hanno caratteristiche diverse, riaccendono i riflettori su una pratica che ha degli aspetti oggettivamente controversi.

## La prima denuncia

Tutto comincia nel 2019, quando Thomas Le Bonniec ha denunciato pubblicamente **il funzionamento della funzione “migliora Siri e dettatura”** integrato nei sistemi Apple. Il sistema, come si legge nella descrizione della funzionalità, permetterebbe di aiutare Apple a “migliorare Siri e Dettatura condividendo le registrazioni audio e le trascrizioni delle tue interazioni con Siri, Dettatura e Traduci”.

Cosa significa nella pratica, lo ha spiegato lo stesso Le Bonniec a *Wired*: “*Le conversazioni registrate e le trascrizioni vengono affidate a centinaia di operatori, che le controllano per verificarne la correttezza*”, racconta. “*In pratica, tutto ciò che dici al tuo assistente vocale o in sua presenza **può essere registrato e poi ascoltato** da veri esseri umani*”.

Thomas ha svolto questa attività per conto di un fornitore di Apple e aveva il compito di **analizzare 1300 registrazioni al giorno** in lingua francese, segnalando eventuali errori attraverso un software dedicato. Quando ha lasciato il lavoro, ha deciso di rendere pubblico il “dietro le quinte” di un’attività che considerava una violazione della privacy.

“*I contenuti delle registrazioni comprendevano informazioni estremamente riservate, come quelle relative alla **condizione di salute delle persone**, delle loro opinioni politiche o attinenti alla sfera personale*” spiega Thomas. “Qualcosa che nessuno vorrebbe fosse ascoltato da degli estranei”.

La segnalazione al garante per la privacy irlandese, però, **non ha portato a conseguenze sul piano sanzionatorio**. Unico risultato, un cambio delle condizioni di utilizzo da parte di Apple che ha adottato la politica dell’opt-in (la necessità di una specifica adesione dell’utente al programma - ndr) per l’attivazione della funzionalità. Secondo Le Bonniec e Ligue des droits de l'Homme, però, non è abbastanza. “*Noi crediamo che questa pratica violasse il GDPR* (il Regolamento Generale per la Protezione dei Dati - *ndr*) *e che anche i cambiamenti introdotti non siano sufficienti per considerarla legale*” spiega.

## Anonimi, ma non troppo

Al di là delle valutazioni a livello legale, lo scenario descritto da Thomas solleva alcuni temi decisamente “spinosi”. Il primo riguarda l’anonimato di chi decide di consentire la conservazione e l’analisi delle registrazioni. Anche se **ogni utente è identificato con un semplice numero di serie** e gli operatori non hanno modo di collegarlo direttamente a un nome, l’evaporazione dell’anonimato avviene quando si guardano i contenuti delle conservazioni.

“*Le persone fanno spesso riferimento a loro contatti e non è molto difficile capire quale sia la loro reale identità*” spiega Le Bonniec. “*Tanto più che gli operatori hanno accesso a informazioni ulteriori, come la lista dei contatti memorizzata nel dispositivo*”. L’accesso alla lista contatti, spiega il whistleblower, serve a verificare la corrispondenza tra quanto detto a Siri (“Siri chiama mamma”) e i dati memorizzati dal sistema (la presenza di un contatto registrato come “mamma”). Un elemento, questo, confermato anche dalle [condizioni di utilizzo](https://www.apple.com/newsroom/2019/08/improving-siris-privacy-protections/) riportate dalla stessa Apple. Inutile dire che un eventuale operatore infedele potrebbe facilmente tirare le somme tra i nomi citati per **individuare il proprietario del dispositivo**.

![L'uso dell'assistente vocale comprende sia le istruzioni che la dettatura dei messaggi.](https://media-assets.wired.it/photos/67b2f4449750782f6022cc8e/master/w_1600%2Cc_limit/2198862305)

L'uso dell'assistente vocale comprende sia le istruzioni che la dettatura dei messaggi.

PHILIPPE LOPEZ/Getty Images

## Registrazioni a tradimento

Un ulteriore aspetto riguarda il fatto che non tutte le registrazioni riguardano interazioni “consapevoli” con Siri. “*Spesso gli utenti vengono registrati senza che se ne rendano conto*”, racconta Thomas Le Bonniec. “*Secondo le mie stime, **il 20-30% delle registrazioni che mi trovavo ad analizzare erano state avviate per errore***”.

Il fenomeno, ben noto a chiunque usi un dispositivo equipaggiato con un assistente vocale, è quello legato al fatto che la funzione si attivi accidentalmente, magari perché abbiamo pronunciato una frase simile a “ehi Siri”. Il problema è che, secondo Thomas, anche queste registrazioni finiscono spesso nell’analisi.

“*In teoria esisteva una funzione per segnalare le registrazioni effettuate per errore*”, specifica. “*Chi lavorava in questo ambito, però, **era sottoposto a forti pressioni da parte dei superiori**, era sottoposto a rigorose valutazioni e rischiava il licenziamento con estrema facilità. Per evitare problemi, era una pratica comune quella di sottoporre ad analisi anche le registrazioni che apparivano casuali*”.

Questo aspetto è esattamente quello alla base [della class action promossa negli Stati Uniti](https://www.classaction.org/media/lopez-et-al-v-apple-inc.pdf), per cui la stessa azienda ha accettato di pagare **95 milioni di dollari di risarcimento**. Ora la palla passa alla Procura di Parigi, che dovrà valutare il report sottoposto dalla ONG e decidere se, a più di 5 anni di distanza, esistano aspetti di illegalità nella gestione delle registrazioni. Il tutto, a ridosso di quella che dovrebbe essere [la nuova evoluzione di Siri](https://www.wired.it/article/siri-con-ai-ios-18-5/) con l’implementazione delle funzioni di intelligenza artificiale.

## Le storie da non perdere di Wired

* È iniziato a Rovereto il Wired Next Fest Trentino. Incontri, eventi, workshop e attività per parlare di innovazione, tecnologie e delle “energie” che ci servono fino al 5 ottobre. Per partecipare ai talk e interviste, [iscriviti sul sito dedicato o segui la diretta live!](https://eventi.wired.it/nextfest25-trentino/)
* ⛵️ Come seguire la missione della [Global Sumud Flotilla](https://www.wired.it/topic/global-sumud-floti...