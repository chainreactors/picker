---
title: Lotta alla criminalità informatica: operazioni e strategie di Europol nel 2024 e 2025
url: https://www.ictsecuritymagazine.com/articoli/criminalita-informatica-europol/
source: ICT Security Magazine
date: 2025-05-23
fetch_date: 2025-10-06T22:30:48.524605
---

# Lotta alla criminalità informatica: operazioni e strategie di Europol nel 2024 e 2025

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Lotta alla criminalità informatica: operazioni e strategie di Europol nel 2024/25 - Lotta alla criminalità informatica: operazioni e strategie di Europol nel 2024/25](https://www.ictsecuritymagazine.com/wp-content/uploads/Iovini-europol.jpg)

# Lotta alla criminalità informatica: operazioni e strategie di Europol nel 2024 e 2025

A cura di:[Redazione](#molongui-disabled-link)  Ore 22 Maggio 202529 Maggio 2025

Nell’ambito della [13ª Cyber Crime Conference](https://www.ictsecuritymagazine.com/eventi/cybercrimeconference2025), Emanuele Iovini (*Specialist in Prevention & Outreach at EC3 Cybercrime Centre*) ha presentato un’analisi dettagliata delle più recenti operazioni di Europol contro la criminalità informatica.

Il suo intervento ha offerto uno sguardo privilegiato sulle strategie adottate dallo European Cybercrime Centre (EC3) e sugli importanti risultati ottenuti negli ultimi mesi.

## **Il Centro europeo per il cybercrime: l’hub della sicurezza informatica in Europa**

*«In veste di specialista nel team di prevenzione e sensibilizzazione del Centro europeo per il cybercrime di Europol, voglio descrivervi le operazioni dell’ultimo anno e perché sono così importanti nel contesto della cooperazione internazionale»*, ha dichiarato Iovini in apertura dell’intervento.

L’EC3 rappresenta il fulcro della lotta contro la criminalità informatica nel continente: il centro strategico dispone di strumenti all’avanguardia per la cooperazione internazionale e di sofisticati mezzi analitici, a livello forense e di *Cyber Threat Intelligence*, per contrastare efficacemente le minacce informatiche.

Al cuore delle operazioni troviamo la *Joint Cybercrime Action Task Force* (J-CAT), una *task force* permanente che riunisce esperti provenienti da tutti i paesi membri; questa struttura garantisce un’azione coordinata e tempestiva contro le minacce emergenti, superando le barriere nazionali che spesso ostacolano le indagini sui crimini cyber.

Guarda il vedo completo dell’intervento:

## **International Ransomware Response Model: la risposta europea ai ransomware**

Particolarmente efficace è l’*International Ransomware Response Model* (IRM), con un’innovativa interfaccia che offre assistenza tecnica di alto livello alle aziende colpite da attacchi *ransomware*.

*«Oltre a servizi di cifratura e chiusura dei server, il portale* [*NoMoreRansom.org*](http://nomoreransom.org) *fornisce supporto a tutte le organizzazioni che hanno bisogno di combattere contro gli attacchi ransomware»*, ha spiegato Iovini.

Il portale rappresenta solo la punta dell’iceberg di una più ampia strategia di contrasto alle infrastrutture utilizzate dai criminali informatici: un approccio che permette non solo di rispondere agli attacchi già avvenuti, ma anche di prevenirne di ulteriori in futuro.

## **La cooperazione pubblico-privato: un’alleanza strategica**

Un elemento fondamentale della strategia di Europol è la stretta collaborazione con il settore privato. Gli accordi di cooperazione con aziende tecnologiche e di sicurezza informatica forniscono un prezioso flusso di *intelligence* nella lotta contro il cybercrimine.

*«In questo ambito, il settore privato riveste un ruolo essenziale»* ha sottolineato Iovini.

Gli investigatori, infatti, non possono fronteggiare efficacemente la minaccia del *cybercrime* senza il supporto di competenze e informazioni provenienti dal settore privato.

Questa sinergia consente di identificare rapidamente nuove minacce e di sviluppare contromisure efficaci, in un contesto in cui la velocità di risposta è spesso determinante per il successo delle operazioni.

## **Operazione Stargrew: il colpo al Phishing-as-a-Service**

Nel corso dell’ultimo anno, Europol ha condotto diverse operazioni di successo contro piattaforme criminali.

Grazie alla cooperazione di ben 19 paesi, l’operazione Stargrew ha inferto un duro colpo al fenomeno del *“Phishing-as-a-Service”*, neutralizzando una rete che utilizzava oltre 40.000 domini per orchestrare sofisticati attacchi di *phishing*.

![Lotta alla criminalità informatica:, cybercrime: Operazione Stargrew, Europol](https://www.ictsecuritymagazine.com/wp-content/uploads/Acrobat_JZgO4tW3YP-700x394.png)

Con un’impressionante cifra di utenti registrati, la piattaforma consentiva anche a criminali con competenze tecniche limitate di condurre efficaci attacchi di ingegneria sociale: questo esempio evidenzia la preoccupante democratizzazione degli strumenti di attacco informatico, che rende il crimine cyber accessibile a un numero sempre maggiore di malintenzionati.

## **Operazione Morpheus: la lotta contro l’uso illecito di strumenti legittimi**

Non meno significativa è stata l’operazione Morpheus, mirata a contrastare l’uso illecito di Cobalt Strike. Questo strumento, originariamente sviluppato con finalità di *testing* per la sicurezza, è diventato incredibilmente popolare tra gli attaccanti in ragione della sua versatilità.

![Lotta alla criminalità informatica:, cybercrime: Operazione Morpheus, Europol](https://www.ictsecuritymagazine.com/wp-content/uploads/Acrobat_xL95KLKwtj-700x397.png)

*«Cobalt Strike è nato come strumento legittimo ma è estremamente efficace nelle mani degli hacker, perché è altamente personalizzabile»* ha spiegato Iovini *«e rende possibi...