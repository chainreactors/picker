---
title: Guerre di Rete - Cercapersone esplosi: una ricostruzione
url: https://guerredirete.substack.com/p/guerre-di-rete-cercapersone-esplosi
source: Over Security - Cybersecurity news aggregator
date: 2024-09-23
fetch_date: 2025-10-06T18:25:02.930024
---

# Guerre di Rete - Cercapersone esplosi: una ricostruzione

[![Guerre di Rete](https://substackcdn.com/image/fetch/$s_!JKxa!,w_80,h_80,c_fill,f_auto,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F9c3cbe9e-1c39-4535-99d8-940270e03588_1010x1010.png)](/)

# [Guerre di Rete](/)

IscrivitiAccedi

# Guerre di Rete - Cercapersone esplosi: una ricostruzione

### Una prima provvisoria cronaca/analisi di quanto avvenuto in Libano.

[![Avatar di Carola Frediani](https://substackcdn.com/image/fetch/$s_!tOoV!,w_36,h_36,c_fill,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F9403bb00-3959-45dc-afb5-ac7994d708b8_750x741.jpeg)](https://substack.com/%40guerredirete)

[Carola Frediani](https://substack.com/%40guerredirete)

set 22, 2024

43

[3](https://guerredirete.substack.com/p/guerre-di-rete-cercapersone-esplosi/comments)4

Condividi

[![](https://substackcdn.com/image/fetch/$s_!wUkI!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F7a443a85-8677-45a2-8bd4-eb2cca0e3a47_1000x1000.jpeg)](https://substackcdn.com/image/fetch/%24s_%21wUkI%21%2Cf_auto%2Cq_auto%3Agood%2Cfl_progressive%3Asteep/https%3A//substack-post-media.s3.amazonaws.com/public/images/7a443a85-8677-45a2-8bd4-eb2cca0e3a47_1000x1000.jpeg)

**Guerre di Rete - una newsletter di notizie cyber
di Carola Frediani
N.191 - 22 settembre 2024**

Iscriviti

*(Comunicazioni di servizio)
Specie per i nuovi, ricordo che questa newsletter (che oggi conta quasi 14mila iscritti - ma molti più lettori, essendo pubblicata anche online) è gratuita e del tutto indipendente, non ha mai accettato sponsor o pubblicità, e viene fatta nel mio tempo libero. Se vi piace potete contribuire inoltrandola a possibili interessati, o promuovendola sui social. Molti lettori sono diventati sostenitori facendo una [donazione.](https://www.paypal.com/donate/?hosted_button_id=V8WAZ44NT942C)*

[Dona alla newsletter](https://www.paypal.com/donate/?hosted_button_id=V8WAZ44NT942C)

*In più, il progetto si è ingrandito con un sito indipendente e noprofit di informazione cyber, [GuerrediRete.it](https://www.guerredirete.it/). Qui spieghiamo il [progetto](https://www.guerredirete.it/il-progetto/). Qui [l’editoriale](https://www.guerredirete.it/perche-e-il-momento-di-fare-e-informare/) di lancio del sito
Qui una **[lista con link dei nostri progetti](https://linktr.ee/guerredirete)** per avere un colpo d’occhio di quello che facciamo.

→ **Nel 2024** **si è aggiunta [Digital Conflicts](https://conflicts.digital/), una newsletter bimensile in inglese (fatta da me e Andrea Signorelli),** che per ora sarà principalmente una trasposizione della newsletter italiana, con alcune aggiunte e modifiche pensate per un pubblico internazionale (e con particolare attenzione all’Europa).
[Qui leggete il primo numero.](https://conflicts.digital/p/the-baltic-gps-interference?r=ej8xd&utm_campaign=post&utm_medium=web&showWelcome=true&fbclid=IwAR0Zqh9tDnczLbK_qVI0iJBuscHAvaDxK15Kt6o43NjLKfHU65HKJYrmp3I)
[Qui per iscriversi.](https://conflicts.digital/).

[Qui invece potete scaricare gratis](https://www.guerredirete.it/generazione-ai-ecco-il-nostro-ebook/) **il primo ebook di Guerre di Rete** che si intitola **Generazione AI** ed è dedicato agli ultimi sviluppi dell’intelligenza artificiale (uscito a settembre 2023).*

*Qui potete scaricare gratis il secondo ebook pubblicato,**[Il fronte cyber.](https://www.guerredirete.it/il-fronte-cyber-ecco-il-nostro-ebook/)**La prossima settimana la newsletter Guerre di Rete non uscirà perché sarò a Roma dove avrò il piacere di presentare [RomHack](https://romhack.io/) insieme a Gerardo Di Giacomo.*

**In questo numero:
- Cercapersone esplosi: una ricostruzione**

Buongiorno a tutti, anche questo secondo numero della newsletter dopo la pausa estiva è una monografia (invece di diverse notizie). Ho pensato infatti che fosse necessario concentrarsi su quanto avvenuto in Libano. Ma prima di procedere, un’avvertenza. Quanto segue è ancora un quadro provvisorio, parziale, scivoloso, che serve per iniziare a farsi un’idea per ulteriori indagini. Qui nessuno ha spiegazioni e chiavi in tasca e chi dice di averle mente (a meno che non faccia parte degli esecutori, e in tal caso varrebbero altri caveat).
Per questo ho limitato al massimo i miei commenti, e ho linkato il più possibile le diverse fonti raccolte. Ho tralasciato l’impatto politico e legale per esigenze di spazio, ma potrei tornarci in futuro.
Ora serve fare soprattutto cronaca.

**ATTACCO DEI PAGER: UNA RICOSTRUZIONE
Le esplosioni**
La mattina del 17 settembre in Libano e in Siria migliaia di cercapersone sono esplosi nel giro di pochissimo tempo. Erano i dispositivi utilizzati da Hezbollah, il partito-milizia sciita [intervenuto](https://www.ispionline.it/it/pubblicazione/che-cose-hezbollah-151163) nel conflitto Israele-Hamas dopo il 7 ottobre. Il gruppo aveva chiesto ai suoi membri di abbandonare i telefoni cellulari per timore che potessero essere localizzati o intercettati da Israele e si era affidato a una tecnologia considerata meno tracciabile, meno a rischio di diventare una firma per assassinii mirati. In un discorso televisivo di oltre sei mesi fa, il segretario generale Hassan Nasrallah aveva [invitato](https://edition.cnn.com/world/live-news/lebanon-pagers-explode-hezbollah-israel-09-18-24-intl-hnk#h_10f1ada550025d9c146b248a205cc040) i membri di Hezbollah e le loro famiglie nel sud del Libano a rinunciare ai propri cellulari. “Spegnetelo, seppellitelo, mettetelo in una cassa di ferro e chiudetelo a chiave”, aveva detto a febbraio. “Fatelo per amore della sicurezza e per proteggere il sangue e la dignità delle persone”.
Giovedì, dopo le esplosioni, lo stesso Nasrallah ha [affermato](https://abcnews.go.com/International/israel-hand-manufacturing-pagers-exploded-lebanon-source/story?id=113851347) che i vertici di Hezbollah avevano ancora dei vecchi cercapersone, mentre quelli nuovi utilizzati nell'attacco sarebbero stati spediti negli ultimi sei mesi. Il gruppo ha avviato un'indagine sulle esplosioni. “Il nemico sapeva che i cercapersone erano 4.000”, ha aggiunto.

Secondo fonti della sicurezza libanese raccolte da [CNN](https://edition.cnn.com/world/live-news/lebanon-pagers-explode-hezbollah-israel-09-18-24-intl-hnk#h_10f1ada550025d9c146b248a205cc040), Hezbollah avrebbe dunque acquistato i cercapersone mesi fa e il 17 settembre tali dispositivi sarebbero esplosi [simultaneamente](https://edition.cnn.com/world/live-news/lebanon-pagers-explode-hezbollah-israel-09-18-24-intl-hnk#h_55c897ccbde06d5dd566c541b7fe2f14) dopo aver ricevuto un messaggio (dopo aver suonato, secondo [fonti libanesi)](https://www.cnn.com/world/live-news/lebanon-pagers-explode-hezbollah-israel-09-18-24-intl-hnk#h_f1d3e4533528fe6cf1526bc93c05b11f). Secondo un [articolo](https://www.nytimes.com/2024/09/17/world/middleeast/israel-hezbollah-pagers-explosives.html) del NYT che [cita](https://www.nytimes.com/2024/09/17/world/middleeast/israel-hezbollah-pagers-explosives.html) funzionari americani, Israele avrebbe piazzato cariche esplosive accanto alla batteria di ogni cercapersone, oltre a un meccanismo per la detonazione. La maggior parte dei cercapersone sarebbero stati del modello AR-924 dell'azienda Gold Apollo, ma altri tre modelli erano inclusi nella spedizione (su questo più dettagli sotto).

Le esplosioni già nelle prime ore hanno prodotto un bilancio provvisorio di oltre 12 morti (tra cui due bambini) e oltre 2800 feriti ([fonti libanesi](https://www.cnn.com/world/live-news/lebanon-pagers-explode-hezbollah-israel-09-18-24-intl-hnk#h_3b49b73405fe412f4c2393dce072d488), bilancio in crescita), tra cui l’ambasciatore iraniano a Beirut (che sostiene di non aver avuto un cercapersone ma di essere stato vicino a uno di questi, e che comunque è gravemente ferito agli occhi), e panico generalizzato, non solo fra i militanti di Hezbollah: ai...