---
title: Sintesi riepilogativa delle campagne malevole nella settimana del 13 – 19 settembre
url: https://cert-agid.gov.it/news/sintesi-riepilogativa-delle-campagne-malevole-nella-settimana-del-13-19-settembre/
source: Over Security - Cybersecurity news aggregator
date: 2025-09-20
fetch_date: 2025-10-02T20:26:47.815605
---

# Sintesi riepilogativa delle campagne malevole nella settimana del 13 – 19 settembre

* [Vai al contenuto](#main)
* [Vai alla navigazione del sito](#menu "accedi al menu")

[![Logo CERT-AGID](/wp-content/themes/cert-agid/assets/images/cert-agid-logo-white.svg)](https://cert-agid.gov.it/)

# [CERT-AGID Computer Emergency Response Team AGID](https://cert-agid.gov.it/)

[Agenzia per
l'Italia Digitale](https://www.agid.gov.it)

[![Logo AgID - Agenzia per l'Italia Digitale](/wp-content/themes/cert-agid/assets/images/logo-agid.svg)](https://www.agid.gov.it)

Seguici su

* [RSS](https://cert-agid.gov.it/feed/ "RSS")
* [Telegram](https://t.me/certagid "Telegram")
* [X / Twitter](https://twitter.com/agidcert "X / Twitter")

cerca nel sito

[Menu](#menu "accedi al menu")

![Logo del CERT-PA](/wp-content/themes/cert-agid/assets/images/cert-agid-logo-black.svg)
CERT-AGID

<https://cert-agid.gov.it/>

## Menu di navigazione

* Documentazione
  + [Documenti AGID](https://cert-agid.gov.it/documenti-agid/)
  + [Pillole informative](https://cert-agid.gov.it/pillole-informative/)
  + [Flusso IoC](https://cert-agid.gov.it/scarica-il-modulo-accreditamento-feed-ioc/)
* [Chi siamo](https://cert-agid.gov.it/chi-siamo/)
* [Contatti](https://cert-agid.gov.it/contatti/)
* [Strumenti](https://cert-agid.gov.it/strumenti/)
  + [hashr](https://cert-agid.gov.it/hashr/)
  + [Verifica HTTPS e CMS](https://cert-agid.gov.it/verifica-https-cms/)
  + [Statistiche sulle campagne italiane di malware e phishing](https://cert-agid.gov.it/statistiche/)
* [Glossario](https://cert-agid.gov.it/glossario/)
  + [0day](https://cert-agid.gov.it/glossario/0day/)
  + [Botnet](https://cert-agid.gov.it/glossario/botnet/)
  + [Data breach](https://cert-agid.gov.it/glossario/data-breach/)
  + [DDOS-DOS](https://cert-agid.gov.it/glossario/ddos-dos/)
  + [Deep-Dark web](https://cert-agid.gov.it/glossario/deep-dark-web/)
  + [Defacing](https://cert-agid.gov.it/glossario/defacing/)
  + [Exploit](https://cert-agid.gov.it/glossario/exploit/)
  + [MITM](https://cert-agid.gov.it/glossario/mitm/)
  + [OSINT-CLOSINT](https://cert-agid.gov.it/glossario/osint-closint/)
  + [Phishing](https://cert-agid.gov.it/glossario/phishing/)
  + [Privilege escalation](https://cert-agid.gov.it/glossario/privilege-escalation/)
  + [Spam](https://cert-agid.gov.it/glossario/spam/)
  + [Spoofing](https://cert-agid.gov.it/glossario/spoofing/)
  + [SQLi-SQL Injection](https://cert-agid.gov.it/glossario/sqli-sql-injection/)
  + [XSS](https://cert-agid.gov.it/glossario/xss/)
* Link utili
  + [Agenzia per l’Italia Digitale](https://www.agid.gov.it/)
  + [CSIRT Italia](https://csirt.gov.it)
  + [CERT-GARR](https://www.cert.garr.it/)
  + [CNAIPIC](https://www.commissariatodips.it/profilo/cnaipic/index.html)
  + [CERT-DIFESA](https://www.difesa.it/smd/cor/cert-difesa/25338.html)

* [Home](https://cert-agid.gov.it/)
* [Notizie](https://cert-agid.gov.it/category/news/)
* [Malware](https://cert-agid.gov.it/category/news/malware/)
* Sintesi riepilogativa delle campagne malevole nella settimana del 13 – 19 settembre

# Sintesi riepilogativa delle campagne malevole nella settimana del 13 – 19 settembre

19/09/2025

 [riepilogo](https://cert-agid.gov.it/tag/riepilogo/)

![](https://cert-agid.gov.it/wp-content/uploads/2025/09/ioca_2025-09-19.png)

In questa settimana, il CERT-AGID ha riscontrato ed analizzato, nello scenario italiano di suo riferimento un totale di **73 campagne** **malevole**, di cui 43 con obiettivi italiani e 30 generiche che hanno comunque interessato l’Italia, mettendo a disposizione dei suoi [enti accreditati](https://cert-agid.gov.it/scarica-il-modulo-accreditamento-feed-ioc/) i relativi **776 indicatori di compromissione (IoC)** individuati.

Riportiamo a seguire il dettaglio delle tipologie illustrate nei grafici, risultanti dai dati estratti dalle piattaforme del CERT-AGID e consultabili tramite la [pagina delle Statistiche](https://cert-agid.gov.it/statistiche/).

## Andamento della settimana

![](https://cert-agid.gov.it/wp-content/uploads/2025/09/andamento-2.png)

## I temi più rilevanti della settimana

![](https://cert-agid.gov.it/wp-content/uploads/2025/09/themes-2.png)

Sono **18** i temi sfruttati questa settimana per veicolare le campagne malevole sul territorio italiano. In particolare si rileva:

1. **Banking –** Tema sfruttato in sedici campagne, di cui quattordici italiane e due generiche, veicolate principalmente tramite email. Gli istituti bancari presi di mira includono **ING**, **BPM**, **Intesa Sanpaolo**, **Unicredit**, **Fineco**, **Credit Agricole** e **InteractiveBrokers**, oltre a **SumUp** e **Paypal**.
2. **Multe –** Tema sfruttato in diverse campagne italiane, tutte veicolate tramite email che abusano del brand **PagoPA**. Le campagne riproducono false notifiche di sanzioni o avvisi di pagamento con l’obiettivo di sottrarre i dati delle carte delle vittime.
3. **Ordine –** Tema sfruttato in nove campagne, di cui sei generiche e tre italiane, tutte volte alla diffusione di diversi malware.
4. **Pagamenti –** Tema sfruttato in sei campagne, di cui quattro generiche e due italiane, veicolate principalmente tramite email. Tra le campagne italiane si segnala un phishing che sfrutta il nome dell’**Agenzia delle Entrate**.
5. **Scadenze –** Tema sfruttato in cinque campagne, di cui quattro italiane e una generica, tutte veicolate tramite email. Le campagne hanno principalmente simulato avvisi legati a **webmail** in scadenza, abusando sia di brand generici sia di piattaforme specifiche come **Zimbra**, con l’obiettivo di sottrarre le credenziali di accesso alle caselle di posta elettronica delle vittime.

Il resto dei temi sono stati utilizzati per veicolare campagne di malware e di phishing di vario tipo.

**Eventi di particolare interesse:**

* È stata individuata una campagna di phishing ai danni dell’**Agenzia delle Entrate** finalizzata a rubare **wallet di criptovalute**. I messaggi malevoli, che all’apparenza sembrano notifiche ufficiali, rimandano a domini recentemente registrati che riproducono graficamente il portale dell’Agenzia. Qui viene simulata una procedura di dichiarazione telematica che richiede generalità, recapiti e dati fiscali e, in fase finale, la vittima viene invitata a collegare il proprio wallet o a inserire la seed phrase di recupero, permettendo così agli attaccanti di ottenere accesso ai fondi in criptovalute. Ulteriori dettagli sono disponibili nel [post Telegram](https://t.me/certagid/884).
* È stata analizzata dal CERT-AGID una [recente campagna malware che sfrutta **PDQConnect**](https://cert-agid.gov.it/news/campagna-malware-abusa-di-strumenti-di-rmm-legittimi-tramite-falsa-condivisione-di-documenti/), strumento legittimo di gestione remota normalmente usato dagli amministratori IT. La campagna è veicolata tramite email che, sfruttando l’esca della condivisione di documenti, rimandano a una finta pagina di login **Microsoft Outlook**. Se l’indirizzo email inserito corrisponde a quello del destinatario del messaggio, viene proposto il download di un file MSI che consente l’installazione del software di controllo remoto.
* È stata osservata e analizzata una [campagna malware che usa false comunicazioni riguardanti il **Politecnico di Milano**](https://cert-agid.gov.it/news/false-comunicazioni-riguardanti-il-politecnico-di-milano-usate-per-veicolare-formbook/) per veicolare **FormBook**, malware molto diffuso e progettato per sottrarre credenziali e dati sensibili. Il trojan è distribuito tramite messaggi ingannevoli che invitano i destinatari a consultare la documentazione allegata per poter presentare un’offerta per un presunto progetto. L’allegato, un archivio **ZIP**, contiene uno **script JS** malevolo che permette l’infezione.
* È stata rilevata e contrastata dal CERT-AGID, con il supporto dei gestori PEC, [una nuova campagna italiana di **malspam**](https://cert-agid.gov.it/news/riprende-la-campagna-mintsloader/) veicolata tramite caselle **PEC compromesse**. Il fine, come in precedenti campagne di natura simile, è stato la diffusione di malware at...