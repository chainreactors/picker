---
title: Accountability nel GDPR e Obbligatorietà del Registro delle Attività di Trattamento
url: https://www.ictsecuritymagazine.com/articoli/registro-delle-attivita-di-trattamento/
source: ICT Security Magazine
date: 2024-11-22
fetch_date: 2025-10-06T19:20:04.720811
---

# Accountability nel GDPR e Obbligatorietà del Registro delle Attività di Trattamento

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Registro delle Attività di Trattamento](https://www.ictsecuritymagazine.com/wp-content/uploads/registro-tattamento.jpg)

# Accountability nel GDPR e Obbligatorietà del Registro delle Attività di Trattamento

A cura di:[Massimo Ippoliti](#molongui-disabled-link)  Ore 21 Novembre 2024

In questo primo contenuto, ci concentreremo su due aspetti fondamentali: il principio di accountability nel GDPR, oltre che della funziona e dell’obbligatorietà del Registro delle Attività di Trattamento. L’articolo fa parte di una serie di approfondimenti dedicati al Registro dei trattamenti introdotto dal Regolamento Generale sulla Protezione dei Dati (GDPR).

## **Il Principio di Accountability nel GDPR**

L’innovazione principale introdotta Reg. UE 679/2016 (di seguito “GDPR” o “Regolamento”) è relativa al [principio di accountability](https://www.ictsecuritymagazine.com/articoli/il-principio-di-accountability-nel-nuovo-regolamento-ue-2016-679-seconda-parte/) che viene declinato in differenti modalità operative. Il rango delle innovazioni che il principio di accountability ha introdotto determina una modifica sistematica dell’approccio che viene richiesto al titolare del trattamento (“Titolare”) oppure al responsabile del trattamento (“Responsabile”) per poter procedere al trattamento dei dati personali, divenendo esso un approccio sostanziale e non più meramente formale. Detta innovazione ha così determinato nuovo approccio per il trattamento dei dati in ogni sua fase (dalla progettazione, al trasferimento, alla cancellazione oppure alla conservazione permanente qualora prevista).

La progettazione del trattamento nonché il trattamento stesso sono diventate attività che devono essere documentate accuratamente in ogni loro fase avendo cura il Titolare oppure il Responsabile di descrivere e, ove necessario, altresì motivare ex ante le scelte operate al fine di verificare l’adeguatezza delle stesse anche ex post in presenza di eventi avversi quali i “data breach” oppure nel caso di audit dell’Autorità Garante (“Autorità”) che si avvale della Guardia di Finanza giusto Regolamento n. 1/2019 emanato dalla menzionata Autorità.

## **Il ruolo dell’Autorità**

In coerenza con l’obbligo di collaborazione con l’Autorità e su richiesta di quest’ultima, il Titolare o il Responsabile e, ove applicabile, il Rappresentante del Titolare o del Responsabile mettono il registro delle attività di trattamento, a disposizione dell’autorità di controllo a norma dell’art. 30, par. 4 del GDPR.

La necessità di dover documentare i trattamenti, pur potendo avvenire con differenti modalità a scelta del Titolare, non può prescindere dall’obbligo della compilazione del documento introdotto e disciplinato dell’art. 30 del GDPR e rubricato “Registro delle attività di trattamento” (“Registro”). Più in particolare la forma richiesta dall’art. 30 par. 3 del GDPR per la tenuta del Registro (art 30 GDPR par. 1 e par. 2) è quella scritta, anche in formato elettronico.

### **Definizioni Utili per la Compilazione del Registro delle Attività di Trattamento**

Di seguito sono elencate alcune definizioni tratte dall’art. 4 del GDPR, a cui comunque si rinvia, utili alla compilazione del Registro.

1. **Trattamento:** qualsiasi operazione o insieme di operazioni, compiute con o senza l’ausilio di processi automatizzati e applicate a dati personali o insiemi di dati personali, come la raccolta, la registrazione, l’organizzazione, la strutturazione, la conservazione, l’adattamento o la modifica, l’estrazione, la consultazione, l’uso, la comunicazione mediante trasmissione, diffusione o qualsiasi altra forma di messa a disposizione, il raffronto o l’interconnessione, la limitazione, la cancellazione o la distruzione;
2. **Titolare del trattamento:** la persona fisica o giuridica, l’autorità pubblica, il servizio o altro organismo che, singolarmente o insieme ad altri, determina le finalità e i mezzi del trattamento di dati personali; quando le finalità e i mezzi di tale trattamento sono determinati dal diritto dell’Unione o degli Stati membri, il titolare del trattamento o i criteri specifici applicabili alla sua designazione possono essere stabiliti dal diritto dell’Unione o degli Stati membri;
3. **Responsabile del trattamento:** la persona fisica o giuridica, l’autorità pubblica, il servizio o altro organismo che tratta dati personali per conto del titolare del trattamento;
4. **Destinatario:** la persona fisica o giuridica, l’autorità pubblica, il servizio o un altro organismo che riceve comunicazione di dati personali, che si tratti o meno di terzi. Tuttavia, le autorità pubbliche che possono ricevere comunicazione di dati personali nell’ambito di una specifica indagine conformemente al diritto dell’Unione o degli Stati membri non sono considerate destinatari; il trattamento di tali dati da parte di dette autorità pubbliche è conforme alle norme applicabili in materia di protezione dei dati secondo le finalità del trattamento;
5. **Terzo:** la persona fisica o giuridica, l’autorità pubblica, il servizio o altro organismo che non sia l’interessato, il titolare del trattamento, il responsabile del trattamento e le persone autorizzate al trattamento dei dati personali sotto l’autorità diretta del titolare o del responsabile;
6. **Rappresentante:** ...