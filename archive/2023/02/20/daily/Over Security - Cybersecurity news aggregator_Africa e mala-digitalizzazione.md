---
title: Africa e mala-digitalizzazione
url: https://hackerjournal.it/11370/africa-e-mala-digitalizzazione/
source: Over Security - Cybersecurity news aggregator
date: 2023-02-20
fetch_date: 2025-10-04T07:34:07.548466
---

# Africa e mala-digitalizzazione

[![Hackerjournal.it](https://hackerjournal.it/wp-content/uploads/2017/12/hjnegw-1.png)](https://hackerjournal.it/)

* [Forum](https://hackerjournal.it/forum/)
* [News](https://hackerjournal.it/category/news/)
* [Tech](https://hackerjournal.it/category/tecno/)
* [Articoli](https://hackerjournal.it/category/tech/)
* [Trending](https://hackerjournal.it/trending/)
* [Accademia](https://hackerjournal.it/corsi/)
* [Contest](https://hackerjournal.it/contest/)
* [Glossario](https://hackerjournal.it/encyclopedia/)
* [Abbonati](https://hackerjournal.it/81/abbonati-ad-hacker-journal/)
* [Arretrati](https://hackerjournal.it/arretrati-hackerjournal/)

Connect with us

[![Hackerjournal.it](https://hackerjournal.it/wp-content/uploads/2017/12/hjnew-1.png)](https://hackerjournal.it/)
[![Hackerjournal.it](https://hackerjournal.it/wp-content/uploads/2017/12/hjnegw-1.png)](https://hackerjournal.it/)

## Hackerjournal.it

#### Africa e mala-digitalizzazione

* [Forum](https://hackerjournal.it/forum/)
* [News](https://hackerjournal.it/category/news/)

  + [![](https://hackerjournal.it/wp-content/uploads/2025/09/coppadelmondo-400x240.png)

    Mondiali 2026: la truffa corre sul Web](https://hackerjournal.it/14527/mondiali-2026-la-truffa-corre-sul-web/)
  + [![](https://hackerjournal.it/wp-content/uploads/2025/09/massive_npm-400x240.png)

    Il virus che “ruba” il codice](https://hackerjournal.it/14522/il-virus-che-ruba-il-codice/)
  + [![](https://hackerjournal.it/wp-content/uploads/2025/09/stellarium-400x240.jpg)

    Il malware che spia chi visita siti porno](https://hackerjournal.it/14518/il-malware-che-spia-chi-visita-siti-porno/)
  + [![](https://hackerjournal.it/wp-content/uploads/2025/09/kaspesky_corso-400x240.png)

    Un corso online per difendere gli LLM](https://hackerjournal.it/14504/un-corso-online-per-difendere-gli-llm/)
  + [![](https://hackerjournal.it/wp-content/uploads/2025/09/truffa_iphone-400x240.png)

    Truffe online dell’iPhone 17](https://hackerjournal.it/14495/truffe-online-delliphone-17/)
* [Tech](https://hackerjournal.it/category/tecno/)
* [Articoli](https://hackerjournal.it/category/tech/)

  + [![](https://hackerjournal.it/wp-content/uploads/2025/09/deepin_home-400x240.png)

    Linux incontra il design](https://hackerjournal.it/14508/linux-incontra-il-design/)
  + [![](https://hackerjournal.it/wp-content/uploads/2025/09/concetto-di-gestione-delle-relazioni-con-i-clienti-400x240.jpg)

    L’arte di ascoltare le reti](https://hackerjournal.it/14474/larte-di-ascoltare-le-reti/)
  + [![](https://hackerjournal.it/wp-content/uploads/2025/04/attacchi-cibenetici-400x240.jpg)

    Attacchi ai servizi di rete](https://hackerjournal.it/14439/attacchi-ai-servizi-di-rete/)
  + [![](https://hackerjournal.it/wp-content/uploads/2025/08/persona-che-scrive-su-un-primo-piano-del-computer-portatile-400x240.jpg)

    Enumerazione: la vera identità della rete](https://hackerjournal.it/14421/enumerazione-la-vera-identita-della-rete/)
  + [![](https://hackerjournal.it/wp-content/uploads/2025/08/codice-binario-con-globo-sul-computer-portatile-400x240.jpg)

    I migliori tool per la scansione di rete](https://hackerjournal.it/14410/i-migliori-tool-per-la-scansione-di-rete/)
* [Trending](https://hackerjournal.it/trending/)
* [Accademia](https://hackerjournal.it/corsi/)
* [Contest](https://hackerjournal.it/contest/)
* [Glossario](https://hackerjournal.it/encyclopedia/)
* [Abbonati](https://hackerjournal.it/81/abbonati-ad-hacker-journal/)
* [Arretrati](https://hackerjournal.it/arretrati-hackerjournal/)

### [News](https://hackerjournal.it/category/news/)

# Africa e mala-digitalizzazione

Un binomio che, negli ultimi anni, ha dato origine al moltiplicarsi di cyberfurti a causa di reti obsolete e server mal configurati. Si contano danni ingenti provocati anche dalla crisi causata dal Covid. Tra i soggetti più attivi, quelli del gruppo OPERA1ER

![Avatar](https://secure.gravatar.com/avatar/7b274a75782cdb25f96daff3132a6c9c?s=46&d=mm&r=g)

Pubblicato

il

19 Febbraio 2023

By

[hj\_backdoor](https://hackerjournal.it/author/hj_backdoor/ "Articoli scritti da hj_backdoor")

![](https://hackerjournal.it/wp-content/uploads/2023/02/illustrazione.png)

* Share
* Tweet

Ouaga, Burkina Faso, cinque del mattino. **Un gruppo di cybercriminali viola i server di una istituzione finanziaria locale, e ruba una decina di milioni di euro**. L’operazione avviene colpendo vulnerabilità ben note di rete e dei server coinvolti, e viene fatta utilizzando strumenti di hacking a malapena configurati. Del bottino non si sa più niente, come degli attaccanti. Non è necessario che l’attacco sia sofisticato, sostengono gli esperti di [Orange](https://www.orange.fr/portail), l’operatore di telefonia francese che ha una presenza capillare nell’Africa francofona (il Burkina Faso è stato un protettorato francese sino al 1958 ma l’influenza è rimasta). Basta vedere com’è configurata la rete locale della banca colpita per sapere che è un lavoro alla portata di un buon newbie. È un effetto della mala-digitalizzazione.

![](https://hackerjournal.it/wp-content/uploads/2023/02/acrc.png)

### OPERA1ER

**Questo il nome del gruppo che ha condotto l’operazione di hacking a fine di lucro, avendo l’Africa come base, oltre che come bersaglio**. A spiegarlo è la società di sicurezza digitale di Singapore, [Group-IB](https://www.group-ib.com/). È una guerra combattuta con mezzi obsoleti che poteva accadere solo in una regione del mondo molto povera. Capire il perché è molto facile. Né le competenze degli attaccanti né quelle dei difensori sono particolarmente sofisticate. **Strumenti di attacco di base, utilizzati seguendo demo e tutorial presenti in Rete (non necessariamente sul [dark web](https://hackerjournal.it/encyclopedia/darkweb/)), e bersagli che utilizzano tecnologie di cinque, dieci anni fa, a cui nessuno ha più pensato di cambiare le configurazioni o addirittura di fare gli aggiornamenti di sicurezza**. Tra il 2018 e il 2022 sono stati sferrati oltre 30 attacchi contro banche, fornitori di servizi finanziari e società di telecomunicazioni, rubando decine di milioni di dollari in Costa d’Avorio, Mali, Benin, Camerun, Gabon, Niger, Nigeria, Senegal. La lista è lunghissima, le città e i paesi si susseguono su una mappa che disegna un’Africa sostanzialmente insicura e piagata da un nuovo flagello. È il ritardo informatico, la mancanza di competenze. I soldi da rubare ci sono, anche perché i paesi africani per quanto poveri hanno comunque economie che funzionano, un giro d’affari di migliaia di miliardi in dollari. **Ci sono grandi disparità economiche ma non serve neanche andare a cercare i dittatori-miliardari con i quali fare il colpo grosso. Basta colpire una banca locale con una rete mal configurata per portare via qualche milione di euro, oppure un’assicurazione che sta installando una nuova rete esterna per i PC delle sue agenzie sul territorio e scoprire che si possono forzare gli account degli utenti e trasferire titoli e polizze senza problemi**. Qualche decina di migliaia di euro qua e là, l’ideale per piccole bande di attaccanti che hanno identificato una zona di minore resistenza in un cyber-mondo sempre più connesso ma che, al tempo stesso, diviene sempre più blindato tecnologicamente.

### LE INDAGINI

**Gli attacchi non sono difficili ma questo non vuol dire che siano adatti a un bambino. OPERA1ER è uno dei tanti gruppi attivi in Africa, probabilmente composto da persone africane. Si fa chiamare anche DESKTOP-group oppure Common Raven**, e nasce probabilmente nel 2016, quando ha registrato il suo primo dominio. Conduce i suoi attacchi informatici soprattutto nel fine settimana o durante i giorni festivi perché sono i momenti in cui gli uffici sono chiusi. **Lo scorso anno, OPERA1ER era stata individuata: i tecnici della cybersicurezza, prevalentemente europei chiamati dalle assicurazioni dopo l’ultimo raid di attacchi, avevano identificato gli attaccanti, anche se avevano scoperto che il modo di...