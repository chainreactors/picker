---
title: Nis2, perché dovete sapere cos'è la nuova direttiva europea sulla cybersecurity
url: https://www.wired.it/article/nis2-cybersicurezza-aziende-cosa-prevede-obblighi-sanzioni-acn/
source: Instapaper: Unread
date: 2024-11-30
fetch_date: 2025-10-06T19:19:40.574574
---

# Nis2, perché dovete sapere cos'è la nuova direttiva europea sulla cybersecurity

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Perché dovete sapere cos'è la Nis2, la nuova direttiva europea sulla cybersecurity

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Giovanni Esperti](/contributor/giovanni-esperti/)

La guida di Wired

29.11.2024

# Perché dovete sapere cos'è la Nis2, la nuova direttiva europea sulla cybersecurity

Perché riguarda aziende, grandi e piccole, ed enti pubblici. E perché prescrive una serie di regole per alzare le difese informatiche. La guida di *Wired*

![Una donna davanti al computer](https://media-assets.wired.it/photos/67489ac97bf92df13b08a085/16:9/w_2560%2Cc_limit/2164978059)

Una donna davanti al computerMTStock Studio/Getty Images

Rafforzare gli obblighi normativi e **aumentare i livelli di [sicurezza](https://www.wired.it/branded/article/sicurezza-informatica-cybersicurezza-intelligenza-artificiale-vasu-jakkal/) cibernetica**, migliorando la cooperazione tra Stati europei contro le minacce informatiche. È lo scopo della **direttiva europea Nis2,** che aggiorna le regole della Nis (Network and information security) risalente al 2016.
Concepita a seguito di eventi che hanno messo alla prova l'architettura informatica europea (come la pandemia da [Covid-19](https://www.wired.it/topic/coronavirus-covid-19/) e l’[invasione russa dell’Ucraina](https://www.wired.it/topic/ucraina/)), in Italia la Nis2 è entrata in vigore a metà ottobre, e **obbliga aziende pubbliche e private** ad alzare lo scudo della protezione cibernetica. Il pacchetto di norme è stato presentato **mercoledì 27 novembre 2024** presso il Rettorato dell’Università Sapienza di Roma dall’[Agenzia per la cybersicurezza nazionale (Acn)](https://www.acn.gov.it/portale/home).

## I settori coinvolti

A doversi adeguare alle regole saranno **le grandi aziende** (quelle con oltre 250 dipendenti, o con un fatturato superiore ai 50 milioni di euro) **e le medie imprese** (con massimo 50 dipendenti o dal fatturato da oltre dieci milioni). Anche **le [piccole e le microimprese](https://www.wired.it/economia/business/2021/10/14/pmi-digitalizzazione-business-future-ready/)** potranno essere chiamate in causa: dipenderà dal livello di importanza che ricoprono negli ambiti di riferimento.
[**I settori coinvolti sono 18**](https://www.acn.gov.it/portale/documents/d/guest/faq-1-5_dettaglio-ambiti-di-applicazione), considerati di centrale importanza nella vita economica dei Paesi europei.

Dieci sono considerati “***ad alta criticità**”* e riguardano i seguenti ambiti: fornitori di **energia, trasporti, settore bancario,** infrastrutture dei **[mercati finanziari](https://www.wired.it/article/intelligenza-artificiale-trading-finanza/), sanità,** **fornitori e distributori di acqua** destinata al consumo umano. Ma anche raccoglitori e smaltitori di **acque reflue,** **infrastrutture digitali,** gestori e fornitori dei servizi di **tecnologia dell’informazione e della comunicazione (Ict),** operatori di infrastrutture pubbliche e private che sostengono la fornitura di [**servizi spaziali.**](https://www.wired.it/gallery/nasa-progetti-oggetti-uso-quotidiano-esempi-foto/)

In sette, invece, appartengono alla lista “***altri settori critici**”*: **servizi postali, rifiuti, fabbricazione e distribuzione di sostanze chimiche, alimentare, fabbricazione di dispositivi** (computer, mezzi di trasporto, macchinari medici), **fornitori di servizi digitali** (comprese le piattaforme social), **organizzazioni di ricerca**. Sono poi categorie a sé la **pubblica amministrazione** (centri regionali e locali compresi) e altri soggetti come, ad esempio, le attività di **trasporto pubblico locale e gli istituti di ricerca**.

## Il ruolo dell’Acn

**Nell’ambito della Nis2**, oltre a fungere da punto di riferimento per i Paesi e le istituzioni europee in materia di cybersicurezza e a intervenire (insieme al [ministero della Difesa](https://www.wired.it/gallery/ministri-nuovo-governo-nomi-ipotesi/)) in caso di incidente informatico nel nostro Paese, l’Acn dovrà anche dividere le aziende italiane in due categorie: **essenziali e importanti**. Come spiegato [sul sito dell’Agenzia](https://www.acn.gov.it/portale/faq/nis), questa distinzione (basata su criteri come l’importanza del settore in cui operano) servirà ad **applicare in maniera proporzionale i nuovi obblighi di ciascuna azienda, oltre a determinare i “*poteri ispettivi e sanzionatori”* dell’Acn**. Ovvero: multe più alte per le aziende essenziali che non si adeguano alle direttive.
Alcuni soggetti, come le Pubbliche amministrazioni centrali, rientreranno automaticamente in quest’ultima categoria.

## L'iter da seguire per le aziende

**Ma come faranno le aziende a sapere se la Nis2 le riguarda?** Per scoprirlo, sarà necessario registrarsi sull’apposita [piattaforma dell’Acn](https://www.acn.gov.it/portale/nis/ambito-registrazione)**, disponibile da domenica 1 dicembre 2024.**
Innanzitutto, le aziende dovranno scegliere “*il punto di contatto*”, ovvero il soggetto che si occuperà dell’iscrizione e delle interlocuzioni con l'Acn.

Entrando sul portale dell'Agenzia, **il punto di contatto dovrà** **compilare i campi richiesti**. Tra le informazioni da inserire ci saranno il **titolo giuridico** (ad esempio una delega specifica) che testimoni l’abilitazione a operare sulla piattaforma a nome dell’azienda, il codice fiscale o codice Ipa dell’impresa.

Dopodiché, l'Acn invierà un link di convalida dell’iscrizione. Cliccandoci sopra, si aprirà una finestra in cui inserire ulteriori informazioni: il **contesto societario aziendale, l’elenco dei [codici Ateco](https://www.wired.it/article/data-center-legge-costruzione-italia/) delle attività erogate** (che dovranno coincidere con quelli presenti sul Registro imprese), **le normative europee a cui si è soggetti**. Infine, sarà richiesto alle aziende di identificarsi come media o grande impresa. A quel punto, la piattaforma avvierà una **valutazione preliminare** sulla possibilità dell’azienda di rientrare nella Nis2. Per qualsiasi dubbio si potrà chiedere **assistenza** direttamente ai contatti presenti sulla piattaforma.

Sarà possibile completare l’operazione **tra l'1 dicembre 2024** (giorno in cui la piattaforma entrerà in funzione) **e il 28 febbraio 2025**. Il termine ultimo, tuttavia, non è uguale per tutti: saranno tenuti a registrarsi **entro il 17 gennaio 2025** i fornitori di servizi di sistema dei nomi di dominio, i gestori di registri dei nomi di dominio di primo livello, i fornitori di servizi di registrazione dei nomi di dominio, i fornitori di servizi di [cloud computing](https://www.wired.it/article/supercomputer-cloud-quantum/); i fornitori di servizi di data center, i fornitori di reti di distribuzione dei contenuti, i fornitori di servizi gestiti, i fornitori di servizi di sicurezza gestiti, nonché i fornitori di mercati online, di motori di ricerca e di piattaforme social.

**Entro il 31 marzo 2025** l’Acn comunicherà alle aziende **l’eventuale inserimento** nell’elenco dei soggetti Nis2, con tanto di collocazione tra **essenziali o importanti**.
A questo punto, **entro aprile 2025 l’Agenzia dovrà definire gli obblighi** per le aziende italiane sulla base della direttiva Nis2.
Una volta venute a conoscenza degli obblighi, a maggio **le aziende registrate dovranno tornare sul sito dell’Acn** per controllare e aggiornare i loro dati ed entrare a tutti gli effetti nel mondo Nis2.
**La registrazi...