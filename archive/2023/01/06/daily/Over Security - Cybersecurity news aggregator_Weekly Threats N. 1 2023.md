---
title: Weekly Threats N. 1 2023
url: https://www.ts-way.com/it/weekly-threats/2023/01/05/weekly-threats-n-1-2023/
source: Over Security - Cybersecurity news aggregator
date: 2023-01-06
fetch_date: 2025-10-04T03:11:09.520714
---

# Weekly Threats N. 1 2023

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 1 2023

05 Gennaio 2023

Condividi

![](https://www.ts-way.com/wp-content/uploads/2018/04/Hanagami_Danjo_no_jo_Arakage_fighting_a_giant_salamander_estratto-1400x873.jpg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi**:

* NoName057(16): perso di mira il settore logistico e dei trasporti della regione baltica
* Ekipa RAT: osservato l’utilizzo del trojan nell’ambito del conflitto russo-ucraino
* Polonia: rilasciato comunicato su attacchi cyber di matrice russa
* Hive Team: rivendicato l’attacco informatico all’italiana Camst Group
* CircleCI, Slack e PyTorch: rilevati incidenti di sicurezza

Anche questa settimana non rallentano le **attività di** **matrice hacktivista filorussa**. Il collettivo **NoName057(16)** ha rivendicato sul proprio canale Telegram diverse offensive contro alcuni portali lituani e lettoni, ponendo maggiore attenzione al settore logistico e dei trasporti della regione baltica.

Per quanto riguarda il **conflitto russo-ucraino**, i ricercatori hanno osservato come un trojan precedentemente non documentato denominato **Ekipa RAT**, in grado di utilizzare macro in Publisher, sia stato sfruttato attivamente nell’ambito del conflitto sia sul territorio ucraino sia contro target russi. In aggiunta, il **Governo polacco** ha rilasciato sul proprio sito ufficiale un comunicato in merito ad attacchi cyber di matrice russa che stanno interessando il Paese. Le offensive associabili ad avversari finanziati da Mosca, che negli ultimi tempi si sarebbero intensificate, sono state interpretate come una reazione contro il supporto fornito da Varsavia all’Ucraina.

Passando al quadrante **ransomware**, l’attacco informatico subito dall’italiana Camst Group lo scorso 29 dicembre è stato rivendicato da **Hive Team**; il gruppo avrebbe anche pubblicato migliaia di documenti sottratti alla compagnia. Tra le altre vittime di attacchi estorsivi a livello internazionale si segnala la canadese Copper Mountain Mining Corporation (CMMC), che gestisce l’omonima miniera di rame nella Columbia Britannica.

Restando nel panorama **cyber crime**, nuovi breach e leak sono emersi. **CircleCI** ha reso noto sul proprio blog un incidente di sicurezza e ha invitato gli utenti a ruotare i propri segreti, mentre **Slack** ha annunciato di aver subito un’offensiva che ha interessato alcuni dei suoi repository di codice GitHub privati. Sempre nell’ultima settimana, è stato rilevato su un popolare forum underground un ulteriore leak di dati riconducibile a **Twitter** contenente presumibilmente gli indirizzi e-mail di oltre 200 milioni di account. Infine, il team di **PyTorch** ha avvertito gli utenti che hanno installato PyTorch-nightly tra il 25 dicembre 2022 e il 30 dicembre 2022 di disinstallare immediatamente quest’ultimo e torchtriton e utilizzare i binari nightly più recenti. In particolare, i pacchetti PyTorch-nightly per Linux installati tramite pip in quel periodo hanno introdotto una dipendenza compromessa contenente un binario malevolo.

[post\_tags]

---

[Ekipa RAT](https://www.ts-way.com/it/risorse/tag/ekipa-rat/)
[Hive Team](https://www.ts-way.com/it/risorse/tag/hive-team/)
[NoName057(16)](https://www.ts-way.com/it/risorse/tag/noname05716/)

### **Contenuti correlati**

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg)

![0-day SharePoint TS-Way cover](https://www.ts-way.com/wp-content/uploads/weekly222720-385x240.jpg) 28 July 2025

### [0-day SharePoint sfruttate a livello globale, attacchi DDoS e ransomware in Italia, la Russia nel mirino del Regno Unito](https://www.ts-way.com/it/risorse/2025/07/28/0-day-sharepoint-sfruttate-a-livello-globale-attacchi-ddos-e-ransomware-in-italia-la-russia-nel-mirino-del-regno-unito/)

![Hunters International Team TS-Way cover](https://www.ts-way.com/wp-content/uploads/focusOnnnnsss-385x240.png) 24 July 2025

### [Hunters International Team chiude le operazioni Ransomware-as-a-Service](https://www.ts-way.com/it/risorse/2025/07/24/hunters-international-team-chiude-le-operazioni-ransomware-as-a-service/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.