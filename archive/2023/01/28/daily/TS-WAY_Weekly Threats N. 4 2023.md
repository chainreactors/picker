---
title: Weekly Threats N. 4 2023
url: https://www.ts-way.com/it/weekly-threats/2023/01/27/weekly-threats-n-4-2023/
source: TS-WAY
date: 2023-01-28
fetch_date: 2025-10-04T05:05:58.912961
---

# Weekly Threats N. 4 2023

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 4 2023

27 Gennaio 2023

Condividi

![](https://www.ts-way.com/wp-content/uploads/Utagawa_Kuniyoshi_Raiko_tormented_by_the_earth_spider_preview-1400x573.jpeg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi:**

* NoName057(16) e Anonymous Russia: colpiti portali tedeschi, estoni, cechi e ucraini
* NCSC: campagne di spear phishing a opera di Callisto e Charming Kitten
* DragonSpark: attacchi opportunistici contro l’Asia orientale
* Hive Team: chiusa l’infrastruttura del gruppo

Anche questa settimana si segnalano nuove offensive dei gruppi **hacktivisti filorussi** **NoName057(16)** e **Anonymous Russia**. Il primo ha rivendicato attacchi contro diversi portali estoni, cechi, ucraini e tedeschi, tra cui quelli di diversi Ministeri, del Servizio di Sicurezza di Kiev (SBU), della Banca Nazionale ucraina e della società praghese Avast. Dal canto suo, Anonymous Russia ha preso di mira il sito ufficiale della Krauss-Maffei Wegmann, azienda tedesca attiva nei settori degli armamenti e produttrice dei carri armati LEOPARD, oltre ai portali di molteplici aeroporti tedeschi, del provider di servizi cloud Kamatera ed un sito della Apple.

Passando al **panorama** prettamente **APT**, Il National Cyber Security Centre (NCSC) del Regno Unito ha rilasciato un advisory riguardo due distinte, ma simili, campagne di spear phishing a opera del russo **Callisto** e dell’iraniano **Charming Kitten** finalizzate alla raccolta d’informazioni contro organizzazioni e individui del Paese. In particolare, per tutto il 2022 le offensive si sono rivolte contro il mondo accademico, il settore della Difesa, organizzazioni governative, ONG, think tank, nonché politici, giornalisti e attivisti. Inoltre, sono stati tracciati sotto il nome di **DragonSpark** diversi attacchi opportunistici mirati contro organizzazioni dell’Asia orientale, dietro ai quali si ritiene ci sia un avversario di lingua cinese. Le offensive hanno sfruttato infrastrutture compromesse situate in Cina, Taiwan, Hong Kong e Singapore per distribuire la minaccia **SparkRAT** insieme ad altri strumenti e malware che cercano di eludere il rilevamento attraverso l’utilizzo di codice sorgente scritto in Golang.

Infine, concludiamo con una notizia riguardante il mondo **ransomware**. I siti Tor di pagamento e leak di dati dell’**Hive Team** sono stati sequestrati nell’ambito di un’operazione internazionale di polizia che ha coinvolto le Autorità di 13 Paesi, tra cui il Dipartimento di Giustizia degli Stati Uniti, l’FBI, lo United States Secret Service, l’Europol e le tedesche BKA e Polizei. Le Forze dell’Ordine hanno inoltre identificato chiavi di decrittazione e le hanno condivise con molte delle vittime, aiutandole a recuperare gratuitamente i propri dati.

[post\_tags]

---

[Anonymous Russia](https://www.ts-way.com/it/risorse/tag/anonymous-russia/)
[Callisto](https://www.ts-way.com/it/risorse/tag/callisto/)
[Charming Kitten](https://www.ts-way.com/it/risorse/tag/charming-kitten/)
[DragonSpark](https://www.ts-way.com/it/risorse/tag/dragonspark/)
[Hive Team](https://www.ts-way.com/it/risorse/tag/hive-team/)
[NoName057(16)](https://www.ts-way.com/it/risorse/tag/noname05716/)
[SparkRAT](https://www.ts-way.com/it/risorse/tag/sparkrat/)

### **Contenuti correlati**

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg)

![0-day SharePoint TS-Way cover](https://www.ts-way.com/wp-content/uploads/weekly222720-385x240.jpg) 28 July 2025

### [0-day SharePoint sfruttate a livello globale, attacchi DDoS e ransomware in Italia, la Russia nel mirino del Regno Unito](https://www.ts-way.com/it/risorse/2025/07/28/0-day-sharepoint-sfruttate-a-livello-globale-attacchi-ddos-e-ransomware-in-italia-la-russia-nel-mirino-del-regno-unito/)

![Hunters International Team TS-Way cover](https://www.ts-way.com/wp-content/uploads/focusOnnnnsss-385x240.png) 24 July 2025

### [Hunters International Team chiude le operazioni Ransomware-as-a-Service](https://www.ts-way.com/it/risorse/2025/07/24/hunters-international-team-chiude-le-operazioni-ransomware-as-a-service/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.