---
title: Ancora una volta qualcuno propone di vietare i social a chi ha meno di tredici anni. Naturalmente senza uno straccio d’idea su come farlo in pratica. Stavolta in Italia ci prova Azione
url: http://attivissimo.blogspot.com/2023/06/ancora-una-volta-qualcuno-propone-di.html
source: Il Disinformatico
date: 2023-06-09
fetch_date: 2025-10-04T11:49:33.270414
---

# Ancora una volta qualcuno propone di vietare i social a chi ha meno di tredici anni. Naturalmente senza uno straccio d’idea su come farlo in pratica. Stavolta in Italia ci prova Azione

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2023/06/08

### Ancora una volta qualcuno propone di vietare i social a chi ha meno di tredici anni. Naturalmente senza uno straccio d’idea su come farlo in pratica. Stavolta in Italia ci prova Azione

*Ultimo aggiornamento: 2023/06/09 8:45.*

Oggi (8 giugno) in Italia il partito Azione ha pubblicato questo tweet che
propone
*“di vietare l'utilizzo agli under13 e la possibilità di accesso solo con il
consenso dei genitori per gli under15, in linea con la normativa europea.
L’età dovrà essere certificaita*
[sic]
*attraverso un meccanismo in grado di confermare in modo sicuro i requisiti
e che potrà essere utilizzato anche per tutti gli altri siti a maggior
rischio.”*

> Ragazzi e ragazze si iscrivono ai social a un'età sempre piu giovane e vi
> trascorrono in media fino a 5 ore al giorno. I danni che ne derivano sono
> depressione, disturbi dell'alimentazione e del sonno, cyberbullismo.
>
> — Azione (@Azione\_it)
> [June 8, 2023](https://twitter.com/Azione_it/status/1666836780937519104?ref_src=twsrc%5Etfw)

La proposta è stata descritta da Azione in
[questo documento](https://issuu.com/azione_it/docs/conferenza_stampa_social_v.11?fr=sYmExODEzODM3NzM), la cui unica parte vagamente tecnica è questa, che già contiene una
contraddizione: si dice che quando l’utente italiano chiederà di registrarsi a
un social network verrà rimandato a un servizio di identità digitale, e poi si
dice che
*“la proposta non avrà un impatto sul funzionamento dei social media”*.
Ma se si introduce questo rimando, allora l’impatto c’è eccome.

[![](https://blogger.googleusercontent.com/img/b/R29vZ2xl/AVvXsEjpEJ9fBIocvziFjqw-q9ATsXI8UfX3HNvdLQmjDxj6oACn9IgEhmTZGKp4dmX6Yhi0Mqvl1oaGr9l8v1SkW2Yfnl9reYSQD1mBgmuM1pljWc9F7MovN89z3pVWRdXtc-G0oeshSySfblFfqaFitMIuc9eJhXkoSYdU0Nayy36KAPNNRoPtkyA/w400-h213/Screenshot%202023-06-09%20at%2008.43.26.png)](https://blogger.googleusercontent.com/img/b/R29vZ2xl/AVvXsEjpEJ9fBIocvziFjqw-q9ATsXI8UfX3HNvdLQmjDxj6oACn9IgEhmTZGKp4dmX6Yhi0Mqvl1oaGr9l8v1SkW2Yfnl9reYSQD1mBgmuM1pljWc9F7MovN89z3pVWRdXtc-G0oeshSySfblFfqaFitMIuc9eJhXkoSYdU0Nayy36KAPNNRoPtkyA/s1514/Screenshot%202023-06-09%20at%2008.43.26.png)

Gli anni passano, ma i politici proprio non riescono a mettersi in testa il
concetto che la certificazione dell’età per usare i social network non si può
fare e che non basta invocare un magico *“meccanismo”* per risolvere i
problemi tecnici.

Ci siamo già passati
[di recente](https://attivissimo.blogspot.com/2019/11/perche-identificare-tutti-sui-social.html), per cui mi sono permesso di
[rispondere](https://twitter.com/disinformatico/status/1666893943596802061)
al tweet di Azione come segue.

> Buongiorno, avete provato a consultarvi con gli addetti ai lavori prima di
> proporre questo divieto? Capisco le buone intenzioni, ma per l'ennesima
> volta si fanno proposte senza pensare a come si implementerebbero.
>
> 1. Introdurre un divieto significa trovare il modo di farlo rispettare,
> altrimenti è inutile. Farlo rispettare significa identificare gli utenti.
> Chi farà questo lavoro? Chi lo pagherà? Chi vigilerà contro abusi?
>
> 2. A chi affidiamo i dati dei minori? A Facebook, Twitter, Instagram,
> Tinder, Ask, Vkontakte, WhatsApp, Telegram? A quante aziende dovremmo dare i
> documenti dei nostri figli?
>
> 3. Pensate che un dodicenne non sappia come creare un account non italiano
> usando una VPN per simulare di stare all'estero? *[I video su YouTube sono pieni di sponsorizzazioni da parte di una nota marca produttrice di VPN; il browser Opera ha una VPN gratuita incorporata]*
>
> 4. L’anonimato online è un diritto sancito dalla Dichiarazione dei diritti
> in Internet, approvata all’unanimità a Montecitorio nel 2015. Lo ignoriamo?
>
> 5. Cosa si fa per gli account esistenti? Li sospendiamo in massa fino a che
> non depositano un documento? E se un utente esistente si rifiuta di dare un
> documento, che si fa? E se il social network decide che non se la sente di
> accollarsi questo fardello tecnico immenso?
>
> 6. Se il documento andasse dato ai social network, significherebbe dare una
> copia di un documento d’identità ad aziende il cui mestiere per definizione
> è vendere i nostri dati.
>
> 7. Equivale a una schedatura di massa. Creerebbe un enorme database
> centralizzato di dati, attività e opinioni personali di milioni di
> cittadini, messo in mano a un’azienda o a un governo. E necessariamente
> consultabile da governi esteri.
>
> 8. Avete provato a parlarne con il Garante per la Privacy? La volta scorsa
> che qualcuno ha fatto una proposta analoga, la sua risposta fu
> [questa](https://twitter.com/faffa42/status/1189593180674678787)
> [*“Pensare di imbrigliare infrastrutture mondiali con una nostra leggina
> nazionale è velleitario e consegnare l’intera anagrafica a privati è
> pericoloso”*]
>
> 9. C'è già adesso un limite di età indicato nelle condizioni d'uso dei vari
> social network. Chiaramente i social non riescono a farlo rispettare. In che
> modo pensate di riuscire a fare quello che società miliardarie non sono in
> grado di fare?
>
> 10. Suggerisco di non proporre SPID o altre certificazioni digitali di
> identità. Non solo milioni di utenti non le hanno e non le sanno usare, ma
> resterebbe il problema degli account esistenti.
>
> 11. Fare questo genere di proposte senza avere un piano tecnico già discusso
> con gli esperti rischia di essere un autogol. Capisco che "per salvare i
> bambini" sia uno slogan sempreverde, ma non è così che si salveranno i
> bambini. Le carriere politiche, forse. I bambini, no.
>
> 12. Gli esperti italiani non mancano. Sentiteli. Vi diranno che, per
> l'ennesima volta, la proposta è irrealizzabile.
>
> Buon lavoro.

Pubblicazione iniziale:
[8.6.23](https://attivissimo.blogspot.com/2023/06/ancora-una-volta-qualcuno-propone-di.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/7893470737346043001 "Post per email")

Labels:
[anonimato](https://attivissimo.blogspot.com/search/label/anonimato),
[autenticazione](https://attivissimo.blogspot.com/search/label/autenticazione),
[diritti](https://attivissimo.blogspot.com/search/label/diritti),
[identificazione di massa](https://attivissimo.blogspot.com/search/label/identificazione%20di%20massa),
[privacy](https://attivissimo.blogspot.com/search/label/privacy)

#### Nessun commento:

[Posta un commento](https://www.blogger.com/comment/fullpage/post/7421441/7893470737346043001)

[Post più recente](https://attivissimo.blogspot.com/2023/06/podcast-rsi-strane-mail-dagli.html "Post più recente")

[Post più vecchio](https://attivissimo.blogspot.com/2023/06/a-che-punto-e-la-guida-autonoma-e.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/7893470737346043001/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
Malti
Nederlandse
Norske (Bokmål)
Polski
Português
Română
Русский
Slovenská jazyku
Slovenski jezik
Shqiptar
Српски језик
Svenska
Swahili
ไทย
Filipino
Türk
Українське
اردو
Việt
ייִדיש
中文 (简体字)
中文 (正體字)

![](https://blogger.googleusercontent.com/img/b/R29vZ2xl/AVvXsEhQ-_-OkaZJxWiZ8HkG3dGC9gbuPA1qB0VDZQ_nOM3eKADHVNjFHFpuxfv0jRYUqMFEy...