---
title: Weekly Threats N. 42 2022
url: https://www.ts-way.com/it/weekly-threats/2022/10/21/weekly-threats-n-42-2022/
source: TS-WAY
date: 2022-10-22
fetch_date: 2025-10-03T20:38:18.397282
---

# Weekly Threats N. 42 2022

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 42 2022

21 Ottobre 2022

Condividi

![](https://www.ts-way.com/wp-content/uploads/2018/04/Hanagami_Danjo_no_jo_Arakage_fighting_a_giant_salamander_estratto-1400x873.jpg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi:**

* Iran: segnalate diverse operazioni di spionaggio
* Prestige: nuovo ransomware colpisce in Ucraina e Polonia
* KillNet: rivendicati attacchi DDoS contro il Governo bulgaro
* OldGremlin: tracciata versione Linux di TinyCriptor
* Microsoft: Azure Blob Storage espone migliaia di dati sensibili

Questa settimana l’**Iran** torna **sotto i riflettori** con alcune campagne di spionaggio. Alcuni ricercatori di sicurezza hanno identificato una nuova versione del malware Android **FurBall** utilizzato dall’APT **Domestic Kitten** in una vasta operazione rivolta contro i cittadini iraniani. Questi ultimi, in particolare i partecipanti alle proteste in atto nelle ultime settimane, sono stati target anche di una campagna basata su uno spyware Android open-source chiamato **L3MON**. Infine, un advisory dell’FBI mette in guardia sulle attività della società informatica iraniana **Emennet Pasargad**, alla quale sono stati ricondotti i gruppi false-flag **Hackers of Savior** e **Deus**. Almeno dal 2020, Emennet ha preso di mira principalmente entità localizzate in Israele con operazioni Hack-and-Leak volte a minare la fiducia del pubblico nella sicurezza del Paese.

Passando al **contesto russo-ucraino**, un nuovo ransomware chiamato **Prestige** – associato all’avversario **DEV-0960** – è stato impiegato per colpire organizzazioni dei trasporti e industrie nel campo della logistica in Ucraina e Polonia. Sul versante hacktivista filorusso, invece, **KillNet** ha rivendicato offensive DDoS contro numerosi portali bulgari, tra cui quelli della Presidenza e dei Ministeri della Difesa, della Finanza, della Giustizia, della Salute e degli Interni. Il collettivo ha inoltre riportato sul proprio canale Telegram anche gli obiettivi bulgari di **Anonymous Russia**, quali aeroporti e popolari media.

Rimanendo in Russia, il team ransomware **OldGremlin** torna attivo in patria con la distribuzione della nuova variante Linux di **TinyCriptor** e TTP parzialmente rinnovate. Il collettivo si è fatto notare per la particolare selezione dei target e per la richiesta di ingenti riscatti.

Concludiamo con la scoperta di un **Azure Blob Storage** esterno al perimetro aziendale di Microsoft che ha potenzialmente **esposto dati** correlati alla società. Risulterebbero coinvolti documenti datati a partire dal 2017 all’agosto 2022 e relativi a migliaia di entità localizzate in 111 diversi Paesi. Fra di essi figurerebbero PoE (Proof-of-Execution) e SoW (Statement of Work), fatture, ordini, preventivi, listini di prezzi, strategie commerciali e dettagli dell’ecosistema di alcuni partner.

[post\_tags]

---

[Anonymous Russia](https://www.ts-way.com/it/risorse/tag/anonymous-russia/)
[Deus](https://www.ts-way.com/it/risorse/tag/deus/)
[DEV-0960](https://www.ts-way.com/it/risorse/tag/dev-0960/)
[Domestic Kitten](https://www.ts-way.com/it/risorse/tag/domestic-kitten/)
[Emennet Pasargad](https://www.ts-way.com/it/risorse/tag/emennet-pasargad/)
[FurBall](https://www.ts-way.com/it/risorse/tag/furball/)
[Hackers of Savior](https://www.ts-way.com/it/risorse/tag/hackers-of-savior/)
[KillNet](https://www.ts-way.com/it/risorse/tag/killnet/)
[L3MON](https://www.ts-way.com/it/risorse/tag/l3mon/)
[OldGremlin](https://www.ts-way.com/it/risorse/tag/oldgremlin/)
[Prestige](https://www.ts-way.com/it/risorse/tag/prestige/)
[TinyCriptor](https://www.ts-way.com/it/risorse/tag/tinycriptor/)

### **Contenuti correlati**

![Russia Ucraina ferrovie metropolitana TS-Way cover](https://www.ts-way.com/wp-content/uploads/ety-385x240.png)

![](https://www.ts-way.com/wp-content/uploads/blog_focus-6-385x240.jpg) 31 January 2024

### [Gli hacktivisti filorussi: fronte comune, ma non troppo](https://www.ts-way.com/it/risorse/2024/01/31/hacktivisti-filorussi/)

![](https://www.ts-way.com/wp-content/uploads/WT50blog-385x240.jpg) 18 December 2023

### [Offensive nel conflitto russo-ucraino, campagne su larga scala ad opera di APT finanziati da Mosca, colpite Westpole e altre aziende italiane](https://www.ts-way.com/it/risorse/2023/12/18/wt50/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.