---
title: Meta presenta il visore Quest Pro
url: http://attivissimo.blogspot.com/2022/10/meta-presenta-il-visore-quest-pro.html
source: Il Disinformatico
date: 2022-10-14
fetch_date: 2025-10-03T19:52:46.230829
---

# Meta presenta il visore Quest Pro

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2022/10/14

### Meta presenta il visore Quest Pro

[![](https://blogger.googleusercontent.com/img/b/R29vZ2xl/AVvXsEhG59el8j_uP3hTHwCBf2qgaRfQ5_QoszA-vSSkXAqlx5Mnu-FVXgYC8SP0u8E1hRT6t_7h_XS2HPyeLbVEf5ZWg4pFfjPTe46krczTbJ0CJKSJP2nl7qAH8axUvunWShIbh4NRAMd11j-fi4uEH-cPbdiWnUzAal2wzrEm5zb6TBmGNQkUwP4/s16000/meta%20quest%20pro.webp)](https://blogger.googleusercontent.com/img/b/R29vZ2xl/AVvXsEhG59el8j_uP3hTHwCBf2qgaRfQ5_QoszA-vSSkXAqlx5Mnu-FVXgYC8SP0u8E1hRT6t_7h_XS2HPyeLbVEf5ZWg4pFfjPTe46krczTbJ0CJKSJP2nl7qAH8axUvunWShIbh4NRAMd11j-fi4uEH-cPbdiWnUzAal2wzrEm5zb6TBmGNQkUwP4/s970/meta%20quest%20pro.webp)

*Questo articolo è disponibile anche in [versione podcast audio](https://attivissimo.blogspot.com/2022/10/podcast-rsi-occhi-finti-sulle-auto.html). Ultimo aggiornamento: 2022/10/14 14:10.*

Milleseicento franchi o euro per un visore per realtà virtuale sono una cifra
che può indurre vertigini maggiori di quelle che provano molti utenti quando
entrano nei mondi virtuali ipercinetici offerti da questa tecnologia. Questo è
il prezzo di vendita del
[Meta Quest Pro](https://www.meta.com/ch/it/quest/quest-pro/),
presentato questa settimana da Mark Zuckerberg di Meta, che è deciso a
trasformare il suo impero planetario nei social network in un metaverso basato
sulla realtà virtuale. Meta Quest Pro costa quattro volte di più dei visori
precedenti della stessa azienda, però promette prestazioni decisamente
superiori.

Lasciando da parte i dettagli strettamente tecnici, la novità più importante è
il fatto che a differenza dei normali visori per realtà virtuale, che bloccano
completamente la visuale, il Quest Pro permette di vedere il mondo esterno
grazie a delle ampie aperture laterali anche quando lo si indossa. È infatti
predisposto per la cosiddetta *mixed reality* o *realtà mista*  o
*ibrida*, che combina elementi del mondo reale con elementi generati dal
visore. Anzi, se volete la realtà virtuale *vera*, quella in cui tutto
quello che vedete è generato dal visore, con il Quest Pro vi servono dei
[paraocchi appositi aggiuntivi](https://www.meta.com/ch/en/quest/accessories/quest-pro-full-light-blocker/) (50 CHF).

Come i modelli precedenti, Quest Pro non ha bisogno di un computer o di
marcatori piazzati nella stanza: è completamente autonomo e riconosce il
perimetro dell’ambiente grazie alle telecamerine esterne, che gli consentono
anche di rilevare gli oggetti presenti nel mondo reale, come pareti o
scrivanie o tastiere, e integrarli nell’esperienza virtuale.

A differenza dei visori che l’hanno preceduto, però, ha anche delle telecamere
che guardano *l’utente,* per due ragioni principali: una è catturare e
trasmettere le espressioni facciali, in modo da applicarle agli *avatar*,
ossia ai simulacri che gli utenti usano per rappresentarsi negli ambienti di
realtà virtuale; l’altra è tracciare lo sguardo dell’utente, in modo da
generare la massima qualità d’immagine solo nella porzione di schermo
effettivamente guardata istante per istante ([*foveated rendering*](https://www.meta.com/en-gb/help/quest/articles/accounts/privacy-information-and-settings/eye-tracking-privacy-notice/): *“This feature is used to make your avatar's eye contact and facial expressions look more natural during your virtual interactions with other users and to improve the image quality within the area where you are looking in VR”*, dice Meta), senza
sprecare potenza di calcolo per disegnare in dettaglio elementi che stanno
nella zona periferica del campo visivo e che quindi non verrebbero comunque
osservati approfonditamente.

Le prime recensioni sono molto incoraggianti e notano una netta riduzione
dell’effetto zanzariera tipico di molti visori, in cui si vede la griglia dei
puntini che compongono l’immagine, riducendo nitidezza e realismo. Ma la
fascia di prezzo è adatta ai *gamer* più incalliti o spendaccioni oppure
a un uso professionale. E infatti Microsoft ha annunciato che nel 2023 offrirà
una versione di Windows 11, Teams e Office apposita per la realtà virtuale,
che consentirà di creare un ambiente collaborativo immersivo con scrivanie
virtuali (a prova di gatto salterino, si spera) e schermi virtuali condivisi.

Al posto di annoiarci facendo interminabili riunioni e  *call* stando
fermi per ore davanti allo schermo di un computer, insomma, potremo finalmente
annoiarci in 3D e con un casco in testa che [sa in che direzione stiamo guardando](https://gizmodo.com/meta-quest-pro-vr-headset-track-eyes-ads-facebook-1849654424).

*Fonti aggiuntive:
[BBC](https://www.bbc.com/news/technology-63200153),
[Engadget](https://www.engadget.com/meta-quest-pro-hands-on-specs-price-the-headset-that-will-enable-the-metaverse-173253437.html?src=rss),* *[Android Central](https://www.androidcentral.com/gaming/virtual-reality/the-oculus-quest-is-getting-windows-11-and-microsoft-office).*

Pubblicazione iniziale:
[14.10.22](https://attivissimo.blogspot.com/2022/10/meta-presenta-il-visore-quest-pro.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/7421441/1032977597582883366 "Post per email")

Labels:
[PodcastRSI](https://attivissimo.blogspot.com/search/label/PodcastRSI),
[radio](https://attivissimo.blogspot.com/search/label/radio),
[realtà mista o ibrida](https://attivissimo.blogspot.com/search/label/realt%C3%A0%20mista%20o%20ibrida),
[realtà virtuale](https://attivissimo.blogspot.com/search/label/realt%C3%A0%20virtuale)

#### Nessun commento:

[Posta un commento](https://www.blogger.com/comment/fullpage/post/7421441/1032977597582883366)

[Post più recente](https://attivissimo.blogspot.com/2022/10/lampadine-ikea-infestate-in-tempo-per.html "Post più recente")

[Post più vecchio](https://attivissimo.blogspot.com/2022/10/vietati-gli-airtag-nelle-valigie.html "Post più vecchio")
[Home page](https://attivissimo.blogspot.com/)

Iscriviti a:
[Commenti sul post (Atom)](https://attivissimo.blogspot.com/feeds/1032977597582883366/comments/default)

Choose a language
English
Afrikaans
العربية
Azərbaycan
Беларуская
Български
Català
Český
Cymraeg
Danske
Deutsch
Ελληνικά
Euskal
Español
Eesti
فارسی
Suomalainen
Français
Gaeilge
Galego
हिन्दी
Hrvatski
Kreyòl
Magyar
Հայերեն
Bahasa Indonesia
Íoslainnis
עברית
日本
ქართული
한국어
Latinum
Lietuvas
Latvijā
Македонски
Melayu
Malti
Nederlandse
Norske (Bokmål)
Polski
Português
Română
Русский
Slovenská jazyku
Slovenski jezik
Shqiptar
Српски језик
Svenska
Swahili
ไทย
Filipino
Türk
Українське
اردو
Việt
ייִדיש
中文 (简体字)
中文 (正體字)

![](https://blogger.googleusercontent.com/img/b/R29vZ2xl/AVvXsEhQ-_-OkaZJxWiZ8HkG3dGC9gbuPA1qB0VDZQ_nOM3eKADHVNjFHFpuxfv0jRYUqMFEy9I7T68WBC4RqG2fgk01IH3SXqiRjKw2b146wtndBtQV-IupobE5YcCFlmXWeIV8sQYgsw/s1600/Cattivissimo-by-francesco-lombardi-gianluigi-gatti.png)

Credit: Gianluigi Gatti

## Libri

[Luna? Sì, ci siamo andati!](http://luna1969.info)

[Moon Hoax: Debunked!](https://www.moonhoaxdebunked.com/)

[Almanacco dello Spazio](https://almanaccodellospazio.ch/)

[L’Efficercatore: uso avanzato dei motori di ricerca](https://efficercatore.blogspot.com/)

[Come diventare detective antibufala](https://www.generazioniconnesse.it/site/_file/documenti/Comunicazione/Fake_news/Dispensa_Docenti_decalogo_bastabufale.pdf) (guida commissionata da MIUR e Camera dei Deputati)

[Gli altri miei libri](https://attivissimo.blogspot.com/p/libri-pubblicati.html)

## Appuntamenti pubblici

[![](https://blogger.googleusercontent.com/img/b/R29vZ2xl/AVvXsEiwWo0VmlJW4KbR2KYCr10iEPHo1F2w37XMCsBe5YIHWIkZiTTkwcN6y_lIPVZN5bLGrtRczw_v5yBt1g...