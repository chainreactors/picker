---
title: Sicurezza digitale vs indagini criminali: la complessa sfida della crittografia End-to-End
url: https://www.ictsecuritymagazine.com/articoli/crittografia-end-to-end/
source: ICT Security Magazine
date: 2025-06-03
fetch_date: 2025-10-06T22:56:07.429528
---

# Sicurezza digitale vs indagini criminali: la complessa sfida della crittografia End-to-End

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![luca cadonici cybercrime conference - L'impatto della Crittografia End-to-End (E2EE) sulle Indagini Criminali Contemporanee](https://www.ictsecuritymagazine.com/wp-content/uploads/luca-cadonici-cybercrime-conference.jpg)

# Sicurezza digitale vs indagini criminali: la complessa sfida della crittografia End-to-End

A cura di:[Redazione](#molongui-disabled-link)  Ore 2 Giugno 202529 Maggio 2025

Nella cybersecurity contemporanea, pochi temi generano dibattiti tanto accesi quanto la crittografia *end-to-end* (E2EE).

In occasione della [13ª Cyber Crime Conference](https://www.ictsecuritymagazine.com/eventi/cybercrimeconference2025), Luca Cadonici (*Digital Forensics & Cybersecurity Expert*, membro ONIF e docente presso l’European Forensic Institute) ha condiviso un’illuminante analisi circa l’impatto di questa tecnologia sulle indagini criminali moderne, delineando il complesso equilibrio tra protezione della privacy e necessità investigative.

La crittografia *end-to-end* rappresenta una delle tecnologie più avanzate per proteggere le comunicazioni digitali. Si tratta di un meccanismo diverso dalla tradizionale cifratura *server-based*, come Cadonici ha spiegato durante il suo intervento: *«La crittografia end-to-end è un meccanismo di sicurezza che cifra i dati in maniera che siano cifrati da un endpoint all’altro, dal mittente al destinatario, senza che l’intermediario – il service provider – possegga la chiave per decifrarli»*.

Il funzionamento di questa tecnologia si basa su un sofisticato sistema di doppia chiave. Quando un utente invia un messaggio, questo viene cifrato con la chiave pubblica del destinatario; il contenuto può essere decifrato esclusivamente con la chiave privata, che risiede unicamente sul dispositivo fisico del ricevente.

*«Sui server ci sono soltanto le chiavi pubbliche. Concretamente io prendo la chiave pubblica del destinatario, cifro il messaggio sul mio dispositivo e i server (ad esempio di WhatsApp) lo inoltrano in forma cifrata; anche perché non hanno la chiave privata, che è fisicamente sul dispositivo del destinatario, il quale potrà invece decifrarlo»,* ha precisato l’esperto.

Guarda il video completo dell’intervento:

## Il conflitto strutturale: privacy versus sicurezza pubblica

Questa architettura crea una protezione straordinariamente robusta. *«I messaggi sono protetti anche da una compromissione del server. Qualsiasi tipo di leak o esposizione, senza la compromissione degli endpoint, risulta inefficace»,* ha sottolineato Cadonici.

Tuttavia, la stessa robustezza genera quello che l’esperto definisce “un conflitto strutturale” tra privacy e sicurezza pubblica: *«Neanche volendo il provider può fornire i dati decifrati alle forze dell’ordine, pur in presenza di un regolare mandato. Si parla di “warrant-proof zone”, cioè “zone a prova di mandato” protette dal meccanismo della cifratura».*

Questa situazione ha creato una frattura tra due visioni diametralmente opposte della sicurezza digitale.

Da un lato, i difensori della privacy considerano la crittografia *end-to-end* un elemento essenziale per la tutela dei diritti umani nell’era digitale. Dall’altro, le forze dell’ordine di numerosi paesi lamentano l’impossibilità di accedere a comunicazioni potenzialmente cruciali nelle loro indagini, specialmente in casi delicati come l’adescamento di minori o il terrorismo.

## Casi emblematici: quando la teoria incontra la pratica

Cadonici ha illustrato questo conflitto attraverso diversi casi emblematici verificatisi negli ultimi anni.

![Sicurezza digitale vs indagini criminali: la complessa sfida della crittografia End-to-End: Cybercrime Conference, Luca Cadonici](https://www.ictsecuritymagazine.com/wp-content/uploads/chrome_IKoxWv61sx-700x458.png)

Nel febbraio 2024, quando Meta ha avviato l’implementazione della crittografia *end-to-end* come impostazione predefinita su Facebook Messenger, il procuratore generale del Nevada (USA) ha tentato di bloccare questa iniziativa, specificamente per quanto riguardava le chat dei minori. A questa richiesta si è fermamente opposta una coalizione di difensori della privacy, tra cui l’Electronic Frontier Foundation e Mozilla, sostenendo che la crittografia *end-to-end* sia uno strumento fondamentale per tutelare i diritti umani e che, paradossalmente, i minori non protetti dalla crittografia delle chat possono essere esposti a cyber criminali di ogni tipo.

Particolarmente significativo, secondo Cadonici, è il caso *Pochesov c. Russia*, in cui la Corte Europea dei Diritti Umani si è pronunciata con una sentenza dirimente nel riconoscimento della crittografia come strumento a tutela dei diritti fondamentali. Il caso riguardava il rifiuto di Telegram di fornire alle autorità russe una *backdoor* per accedere alle “chat segrete” protette da crittografia *end-to-end*, che erano state presumibilmente utilizzate da sospetti terroristi.

*«Citando l’art. 8 CEDU (che riconosce l’inviolabilità della vita privata) la Corte, in maniera forse lungimirante e sicuramente innovativa, ha riconosciuto la cifratura come elemento di tutela dei diritti umani, come uno scudo che previene in primis gli abusi»* ha spiegato Cadonici.

## Le iniziative legislative: tentativi di regolamentare l’inviolabile

La sentenza della Ct. EDU ha es...