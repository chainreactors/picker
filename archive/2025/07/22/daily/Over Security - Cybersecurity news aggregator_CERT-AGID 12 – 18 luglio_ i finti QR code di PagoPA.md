---
title: CERT-AGID 12 – 18 luglio: i finti QR code di PagoPA
url: https://www.securityinfo.it/2025/07/21/cert-agid-12-18-luglio-i-finti-qr-code-di-pagopa/
source: Over Security - Cybersecurity news aggregator
date: 2025-07-22
fetch_date: 2025-10-06T23:50:48.660597
---

# CERT-AGID 12 – 18 luglio: i finti QR code di PagoPA

Aggiornamenti recenti Ottobre 6th, 2025 5:03 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Impennata delle scansioni dei portali di login di Palo Alto Networks: +500%](https://www.securityinfo.it/2025/10/06/impennata-delle-scansioni-dei-portali-di-login-di-palo-alto-networks-500/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 12 – 18 luglio: i finti QR code di PagoPA

Lug 21, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Leaks](https://www.securityinfo.it/category/news/leaks-news/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/07/21/cert-agid-12-18-luglio-i-finti-qr-code-di-pagopa/#respond)

---

Nel corso della settimana, il CERT-AGID ha individuato e analizzato complessivamente **73 campagne malevole** nel contesto italiano.

Di queste, **46 erano mirate direttamente a obiettivi italiani**, mentre le restanti 27, pur di carattere generico, hanno comunque avuto un impatto sul territorio nazionale.

Sono stati quindi messi a disposizione degli enti accreditati **875 indicatori di compromissione (IoC)** associati alle attività rilevate.

### I temi della settimana

Sono stati **20 i temi sfruttati questa settimana** per veicolare le campagne malevole sul territorio italiano, con una netta prevalenza di truffe via email.

In cima alla lista c’è il tema delle **Multe**, utilizzato in ben tredici campagne di phishing italiane che simulano comunicazioni ufficiali da parte di PagoPA, con false notifiche relative a presunte sanzioni stradali non pagate.

A seguire il **Banking**, protagonista di cinque campagne di phishing che hanno preso di mira utenti di istituti bancari come ING e Intesa Sanpaolo. Lo stesso tema è stato sfruttato anche in altre cinque campagne per distribuire diversi malware, tra cui Copybara, MassLogger, BingoMod, ModiLoader e SuperCardX.

![](https://www.securityinfo.it/wp-content/uploads/2025/07/CERT-AGID-cover-1.jpg)

Nel corso della settimana, il CERT-AGID ha individuato e analizzato complessivamente 73 campagne malevole ed emesso 875 indicatori di compromissione.

Il tema degli **Ordini** è stato al centro di due campagne di phishing, una diretta contro Ikea e l’altra contro Adobe, rispettivamente una italiana e una generica. Lo stesso argomento è stato inoltre impiegato per otto campagne malevole finalizzate alla diffusione di malware come FormBook, XWorm, BabylonRat, ModiLoader, Remcos e AgentTesla.

Non sono mancate campagne basate sui **Pagamenti**, in particolare due campagne di phishing ai danni di Aruba, oltre a messaggi email usati per diffondere Remcos, Grandoreiro, VipKeylogger, SnakeKeylogger, ModiLoader e Njrat.

Infine, il tema della **Fattura** ha fatto da esca in quattro campagne di phishing indirizzate a utenti Aruba, tutte veicolate tramite email. È stato inoltre sfruttato per una campagna generica che diffonde Remcos e per una campagna italiana che veicola MintLoader, sfruttando indirizzi PEC compromessi.

Tra gli eventi più rilevanti segnalati dal CERT-AGID questa settimana spicca una nuova campagna malware condotta in Italia che sfrutta caselle PEC compromesse per distribuire **MintLoader**.

A differenza delle varianti precedenti, questa volta i messaggi non contengono link cliccabili, ma **allegano direttamente un archivio ZIP con all’interno una pagina HTML malevola**.

La trappola scatta solo se il browser della vittima rivela uno User Agent compatibile con Windows: a quel punto viene scaricato un **file JavaScript che esegue uno script PowerShell**, completando la catena d’infezione.

Un altro episodio significativo riguarda un’**ondata di phishing mirato agli utenti dell’Agenzia delle Entrate**. I messaggi, presentati come notifiche ufficiali, rimandano a una falsa pagina di login che imita fedelmente quella dell’ente fiscale. L’obiettivo è ovviamente il furto delle credenziali di accesso.

![](https://www.securityinfo.it/wp-content/uploads/2025/07/CERT-AGID-temi-2.png)

Fonte: CERT-AGID

Il CERT ha poi analizzato una c**ampagna malware basata su Formbook**, veicolata attraverso documenti Office con macro malevole. I destinatari sembrano essere potenziali clienti di una grande azienda italiana del settore energetico.

Nonostante le versioni più recenti di Office abbiano introdotto blocchi automatici per **le macro**, queste **continuano a rappresentare una delle tecniche più efficaci** per colpire chi non adotta comportamenti prudenti.

Infine, si segnala un’**evoluzione nelle false email di PagoPA** relative a finte sanzioni stradali. Alcuni messaggi recentemente rilevati non contengono più link diretti al sito malevolo ma un **QR code da scansionare con lo smartphone**.

Questo stratagemma non solo aggira i filtri antispam, ma rende più difficile per l’utente identificare l’inganno, anche nel caso di destinatari più esperti.

### Malware della settimana

Nel corso della settimana, il CERT-AGID ha individuato ben **18 famiglie di malware** attive sul territorio italiano, distribuite attraverso campagne email e SMS che sfruttano temi ricorrenti e allegati ingannevoli.

Tra le minacce più significative figura **Remcos**, diffuso tramite cinque campagne generiche che ruotano attorno a temi come “ordine”, “fattura”, “prezzi” e “pagamenti”. I messaggi utilizzano allegati compressi in formati 7Z, ZIP, RAR, TAR, ARJ e persino IMG per aggirare i controlli.

**VipKeylogger** è stato rilevato in una campagna italiana con oggetto “preventivo” e in tre campagne generiche legate ai temi “paga...