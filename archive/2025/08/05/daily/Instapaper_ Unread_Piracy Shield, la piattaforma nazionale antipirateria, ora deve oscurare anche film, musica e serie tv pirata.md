---
title: Piracy Shield, la piattaforma nazionale antipirateria, ora deve oscurare anche film, musica e serie tv pirata
url: https://www.wired.it/article/piracy-shield-blocco-serie-tv-film-musica-agcom/
source: Instapaper: Unread
date: 2025-08-05
fetch_date: 2025-10-07T00:51:26.619112
---

# Piracy Shield, la piattaforma nazionale antipirateria, ora deve oscurare anche film, musica e serie tv pirata

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Piracy Shield, la piattaforma nazionale antipirateria, ora deve oscurare anche film, musica e serie tv pirata

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Riccardo Piccolo](/contributor/riccardo-piccolo/)

[Diritti](/diritti/)

01.08.2025

# Piracy Shield, la piattaforma nazionale antipirateria, ora deve oscurare anche film, musica e serie tv pirata

Lo strumento voluto in Italia per il blocco automatico dei contenuti pirata potrà agire entro 30 minuti anche su cinema e musica, nonostante le critiche dell'Unione europea sulla compatibilità con le sue regole

![Piracy Shield](https://media-assets.wired.it/photos/65cf8b4b853a4ba6ccf5e872/16:9/w_2560%2Cc_limit/Progetto%2520senza%2520titolo%2520(30).png)

Piracy Shield, la legge anti-pirateria italiana sotto la lente della Commissione europeaCanva

Il **Piracy Shield** esce definitivamente dalla fase sperimentale e si prepara a diventare lo strumento principale per contrastare la pirateria audiovisiva in Italia. L'Autorità per le garanzie nelle comunicazioni (Agcom), ha approvato mercoledì 30 luglio le modifiche al **Regolamento sul diritto d'autore online** che [ampliano significativamente l'ambito d'intervento della piattaforma](https://www.wired.it/article/piracy-shield-film-serie-tv-pirateria-agcom/). La decisione, ratificata dal Consiglio dell'Autorità e annunciata ufficialmente giovedì 1° agosto, estende le **ingiunzioni dinamiche** a tutti i soggetti titolari di eventi live, includendo per la prima volta [film, serie televisive e contenuti musicali](https://www.agcom.it/competenze/antipirateria-e-piracy-shield/piattaforma-piracy-shield) nella lista dei materiali che possono essere bloccati automaticamente entro trenta minuti dalla segnalazione, come già anticipato da *Wired* nei mesi scorsi.

![Una telecamera inquadra una partita di calcio](https://media-assets.wired.it/photos/673231d41f2255225cfcc4d8/master/w_775%2Cc_limit/Cover%2520foto%2520multiple%2520(5).png)

[Cala la scure sul pezzotto, ci sono i primi dati degli utenti multati](/article/pezzotto-dati-multe/)

Sono stati diffusi dalla guardia di finanza, che applica la legge del 2023 contro lo streaming illegale

## L'evoluzione del sistema antipirateria

Piracy Shield non è più solo uno strumento contro lo streaming illegale di eventi sportivi. Come voleva Agocm, è diventato una piattaforma più ampia, **pensata per intervenire su tutti i contenuti protetti da copyright**. A volerlo sono state soprattutto le associazioni di categoria. Durante la sua assemblea di dicembre 2024, la Fapav — la federazione che rappresenta le imprese dell’audiovisivo — [aveva chiesto esplicitamente](https://piracymonitor.org/italy-to-extend-30-minute-piracy-blocking-to-movies-live-tv-dns-vpns-and-search-de-indexing/) che il sistema venisse esteso anche a film e serie tv, sottolineando i gravi danni economici causati dalla pirateria.

Le nuove disposizioni permetteranno di disabilitare l'accesso a contenuti diffusi illecitamente **durante i primi trenta minuti della trasmissione** **di eventi in diretta**, prime visioni cinematografiche, programmi di intrattenimento e opere musicali assimilabili. Il sistema tecnico funziona in due modi: da un lato impedisce al domain name system (dns) — il sistema che traduce gli indirizzi web in numeri comprensibili ai computer — di fare il suo lavoro; dall’altro **blocca il traffico verso gli indirizzi ip** usati soprattutto per attività illegali. Tuttavia, diversi esperti hanno già segnalato che il sistema **non ha protezioni efficaci per impedire che blocchi anche servizi legittimi.** È successo, per esempio, [con alcune reti di Cloudflare](https://www.wired.it/article/cloudflare-dati-utenti-piracy-shield-sentenza/), e in un’occasione YouTube e Google Drive sono rimasti inaccessibili per milioni di utenti italiani.

Inoltre, con il nuovo regolamento, a essere sanzionate non sono più solo le piattaforme che ospitano **contenuti illegali o gestiscono il traffico online**, ma si estendono anche agli altri servizi tecnici che rendono possibile l’accesso a quei contenuti. Tra questi ci sono le vpn (le [virtual private network, che consentono di proteggere la navigazione in rete)](https://www.wired.it/article/migliori-vpn/), i **dns pubblici e i motori di ricerca**. L’obiettivo è coinvolgere tutti gli attori della rete che, anche indirettamente, rendono possibile accedere a contenuti pirata, e rendere più difficile per gli utenti aggirare i blocchi usando strumenti alternativi. Questo rafforzamento del sistema arriva insieme a un **aumento delle sanzioni** per chi guarda o scarica contenuti illegali: [una proposta di legge](https://www.wired.it/article/pirateria-online-multe-16mila-euro/) di Fratelli d’Italia e Lega punta a triplicare le multe, che **potrebbero arrivare fino a 16mila euro**. Una linea dura che ha suscitato critiche da parte di alcune associazioni per i diritti digitali, preoccupate per il rischio di trattare come criminali semplici utenti.

## Le tensioni con l'Unione Europea

Il rafforzamento di **Piracy Shield** ha [creato tensioni tra le autorità italiane e la **Commissione Europea**](https://www.wired.it/article/piracy-shield-legge-anti-pirateria-italiana-commissione-europea/), che a giugno 2025 ha inviato una lettera formale al ministro degli Esteri Antonio Tajani per esprimere dubbi sulla conformità del **sistema al Digital services act (Dsa)**, il regolamento europeo che stabilisce le regole per i servizi digitali e la gestione dei contenuti illegali online. Il nuovo regolamento italiano ha cercato di adattare le norme precedenti del 2013 (delibera 680/13/Cons) alle disposizioni del Dsa e agli emendamenti introdotti dal decreto Omnibus nella **legge antipirateria**, ma secondo la **Commissione**, il sistema potrebbe comunque non rispettare pienamente **principi chiave come trasparenza**, proporzionalità e tutela dei diritti degli utenti, soprattutto perché il Dsa non prevede che le autorità nazionali possano **emettere ordini di blocco** senza una chiara base giuridica europea.

Le preoccupazioni europee riguardano soprattutto la **rapidità con cui il sistema può bloccare i contenuti pirata**, che secondo Bruxelles non garantisce un giusto equilibrio tra la lotta alla pirateria e il diritto alla libertà di espressione e di informazione. Proprio per questi motivi, il 21 maggio 2025, anche la Computer & communications industry association (Ccia), che rappresenta grandi aziende tecnologiche come **Apple e Google**, ha [presentato un reclamo formale](https://ccianet.org/library/tris-italys-piracy-shield-ccia-europes-contribution/) alla Commissione, denunciando possibili **violazioni del Dsa** e delle regole sulla neutralità di Internet.

Un altro punto che preoccupa sia la Commissione Europea sia alcune aziende riguarda un **possibile conflitto di interessi legato a chi ha sviluppato Piracy Shield,** ovvero SP Tech, una società controllata dalla Studio legale Previti per conto della Lega Serie A, che può trarre un vantaggio diretto dalle misure antipirateria, essendo proprietaria o esclusivista dei diritti su molti eventi sportivi. Questo ha sollevato dubbi sull’**imparzialità nella gestione della piattaforma**. Nonostante ciò, Agcom aveva difeso il sistema attraverso le parole del commissario Massmiliano Capitanio, in quota Lega, che [ha dichiarato](https://www.corriere.it/tecnologia/25_lug...