---
title: Cyber LEGION [PL]
url: https://roccosicilia.com/2025/07/06/cyber-legion-pl/
source: Over Security - Cybersecurity news aggregator
date: 2025-07-07
fetch_date: 2025-10-06T23:26:13.766299
---

# Cyber LEGION [PL]

# [Rocco Sicilia](https://roccosicilia.com)

Search

* [Home](https://roccosicilia.com)
* [About me](https://roccosicilia.com/about/)
* [Divulgazione](https://roccosicilia.com/progetto-di-divulgazione/)
* [Sostieni il progetto](https://roccosicilia.com/sostieni-il-progetto/)
* [English version](https://medium.com/%40roccosicilia)

[cyber security](https://roccosicilia.com/category/cyber-security/), [ita](https://roccosicilia.com/category/ita/), [vlog & podcast](https://roccosicilia.com/category/vlog-podcast/)

## [Cyber LEGION [PL]](https://roccosicilia.com/2025/07/06/cyber-legion-pl/)

Published by

Rocco Sicilia

on

[6 luglio 2025](https://roccosicilia.com/2025/07/06/cyber-legion-pl/)

Tratto un tema un po’ complesso in quanto penso sia saggio restare informati e consapevoli delle proprietà dual-use delle competenze che caratterizzano gli esperti in sicurezza informatica – e vorrei essere chiaro senza offendere nessuno, mi riferisco alle competenze tecnico operative, quelle che hanno a che fare con la scienza informatica.

Premessa: in questo blog-post vorrei tentare un’analisi obiettiva più o meno come ho certato di fare recentemente con il post su [LinkedIn](https://www.linkedin.com/posts/roccosicilia_infosecurity-cyberwarfare-activity-7344300127940980736--ShB?utm_source=share&utm_medium=member_desktop&rcm=ACoAAATK5U0By2qlNbOT_QThQp0s692DGhr_JfU), ovviamente ho delle specifiche opinioni sul tema ma sono poco interessanti al momento e anche parecchio articolate in quanto si fondono, inevitabilmente, con il mio modo di essere/vivere e di come mi approccio all’esistenza.

**Penso sia giusto ricordare che per gli stati e per le forze armate il *cyberspazio* nuovo dominio operativo per la difesa**, accanto ai tradizionali domini di terra, mare, aria e spazio. È ovvio che molte potenze si siano dotate, più o meno bene, di unità operative che si occupano della difesa (e non solo) in questo nuovo dominio. Quindi – per dirla alla Starship Troopers – abbiamo la fanteria per la terra, la flotta per mare/aria/spazio e per il *cyberspazio* si sono formate (si stanno formando) figure dedicate.

Ora do una mia opinione personale basata sulla mia esperienza, quindi il lettore è libero di commentare in disaccordo con quanto scrivo. Per arrivare a saperne veramente tanto di sicurezza informativa bisogna farsi il proverbiale *culo*, si studia tanto e per tantissimo tempo e si lavora tanto su campo. Si fanno cose vere, si sta sui sitemi, sulle applicazioni, sulle reti, si programma, si analizzano dati e si studia – l’ho già detto, lo so – si studia sempre e si applica su campo quello che si è studiato. In loop. Per anni.

Va considerato che chi intraprende un percorso all’interno di una forza armata solitamente si fa altrettanto il culo su altre cose, non so quali ma sono certo che si lavora parecchio sia a livello di formazione che di addestramento. Su questo tema se ci sono testimonianze sono ovviamente gradite.

Sicuramente ci sono super uman\* che sono in grado di sviluppare entrambi i percorsi in modo eccellente, pur considerando che per tempo a disposizione e per mindset – a mio parere – sono abbastanza in conflitto. Sono anche abbastanza certo che di gente così ce ne sia poca in giro e anche quei pochi che ci sono non è detto che siano interessati a strutture pubbliche e/o militari. Si arriva così [alle recenti parole del Ministro della Difesa](https://youtu.be/q8yD_Y3TrAg) che non fa mistero della difficoltà di reclutare figure specialistiche in ambito cyber security da destinare alla difesa cyber.

**Nel frattempo i conflitti si spostano anche su questo nuovo dominio**. Come la mettiamo con il fatto che mancano persone competenti in un settore così strategico quando di persone competenti “in circolazione” ce ne sono e lavorano in gran parte per il settore privato. Come gestiamo eventuali campagne di reclutamento di queste competenze da parte di nazioni che uno stato considera ostili? Nota: non parlo necessariamente dell’Italia, è un discorso assolutamente generale.

---

Se ti interessano gli argomenti che tratto sul blog e su altri canali come [YouTube](https://youtube.com/%40roccosicilia) e [Patreon](https://patreon.com/roccosicilia), iscriviti per restare aggiornato.

Digita la tua e-mail…

Iscriviti

---

Alcuni governi hanno intrapreso una via che credo cominceremo a vedere adottata in più contesti (mia ipotesi ovviamente). La Polonia ha fondato la Cyber LEGION, un corpo di volontari che mettono a disposizione le proprie competenze per la propria nazione. Questo è uno dei corpi più recenti tra i paesi NATO ma non è l’unico, anche Francia e Germania hanno iniziative simili.

Potrebbe diffondersi un nuovo modello in cui civili e/o riservisti, con caratteristiche molto probabilmente molto diverse rispetto a quelle che vengono tipicamente ricercate in un membro dell’esercito “tradizionale”, vadano a formare corpi per la difesa cyber in caso di attacco? È un tema a cui dedicherei un po’ di riflessioni, soprattutto se si è tra le figure potenzialmente interessanti.

Vi lascio il link al sito della Cyber LEGION: <https://cyberlegion.wp.mil.pl>

### Condividi:

* Fai clic per inviare un link a un amico via e-mail (Si apre in una nuova finestra)
  E-mail
* [Fai clic qui per condividere su LinkedIn (Si apre in una nuova finestra)
  LinkedIn](https://roccosicilia.com/2025/07/06/cyber-legion-pl/?share=linkedin)
* [Fai clic per condividere su Telegram (Si apre in una nuova finestra)
  Telegram](https://roccosicilia.com/2025/07/06/cyber-legion-pl/?share=telegram)
* [Fai clic per condividere su WhatsApp (Si apre in una nuova finestra)
  WhatsApp](https://roccosicilia.com/2025/07/06/cyber-legion-pl/?share=jetpack-whatsapp)

Mi piace Caricamento…

### Lascia un commento [Cancella risposta](/2025/07/06/cyber-legion-pl/#respond)

Δ

Questo sito utilizza Akismet per ridurre lo spam. [Scopri come vengono elaborati i dati derivati dai commenti](https://akismet.com/privacy/).

←[Precedente: Da quale recovery point parto?](https://roccosicilia.com/2025/06/27/da-quale-recovery-point-parto/)

[Successivo: Cyber Security expert, Difesa, Legioni e Milizie.](https://roccosicilia.com/2025/07/11/cyber-security-expert-difesa-legioni-e-milizie/)→

Ciao,

### sono Rocco

![](https://sheliakblog.wordpress.com/wp-content/uploads/2025/04/photo.jpeg?w=389)

… e questo è mio sito personale dove condivido idee, riflessioni ed esperienze su hacking e sicurezza informatica.

### Let’s connect

* [Patreon](https://patreon.com/roccosicilia)

* [YouTube](https://youtube.com/%40roccosicilia)

* [LinkedIn](https://www.linkedin.com/in/roccosicilia/)

### Rimani aggiornato!

Iscriviti per ricevere gli update dei nuovi post e video.

Digita la tua e-mail…

→

### Recent posts

* [![Honeypot ed integrazione con gli LLM](https://roccosicilia.com/wp-content/uploads/2025/10/screenshot-2025-10-06-at-16.36.13.png?w=1024)](https://roccosicilia.com/2025/10/06/honeypot-ed-integrazione-con-gli-llm/)

  ## [Honeypot ed integrazione con gli LLM](https://roccosicilia.com/2025/10/06/honeypot-ed-integrazione-con-gli-llm/)
* [![Info Sec Unplugged [1b] – DR e Cyber recovery (parte 2)](https://roccosicilia.com/wp-content/uploads/2025/01/vlog.png?w=600)](https://roccosicilia.com/2025/10/04/info-sec-unplugged-1b-dr-e-cyber-recovery-parte-2/)

  ## [Info Sec Unplugged [1b] – DR e Cyber recovery (parte 2)](https://roccosicilia.com/2025/10/04/info-sec-unplugged-1b-dr-e-cyber-recovery-parte-2/)
* [![Info Sec Unplugged [1a] – DR e Cyber recovery (parte 1)](https://roccosicilia.com/wp-content/uploads/2024/12/podcast.png?w=541)](https://roccosicilia.com/2025/09/22/info-sec-unplugged-1a-dr-e-cyber-recovery-parte-1/)

  ## [Info Sec Unplugged [1a] – DR e Cyber recovery (parte 1)](https://roccosicilia.com/2025/09/22/info-sec-unplugged-1a-dr-e-cyber-recovery-parte-1/)
* [![Live del 05.09.2025: http_c2](https://roccosicilia.com/wp-content/uploads/2025/08/youtube-live.png?w=1024)](https://roccosicilia.com/2025/09/09/live-del-05-09...