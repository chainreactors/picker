---
title: Guerre di Rete - Mangione, tra cronaca e interpretazioni
url: https://guerredirete.substack.com/p/guerre-di-rete-mangione-tra-cronaca
source: Over Security - Cybersecurity news aggregator
date: 2024-12-16
fetch_date: 2025-10-06T19:37:03.570308
---

# Guerre di Rete - Mangione, tra cronaca e interpretazioni

[![Guerre di Rete](https://substackcdn.com/image/fetch/$s_!JKxa!,w_80,h_80,c_fill,f_auto,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F9c3cbe9e-1c39-4535-99d8-940270e03588_1010x1010.png)](/)

# [Guerre di Rete](/)

IscrivitiAccedi

# Guerre di Rete - Mangione, tra cronaca e interpretazioni

### Poi deepfake e politica. Spyware e Polonia. Starlink e Italia.

[![Avatar di Carola Frediani](https://substackcdn.com/image/fetch/$s_!tOoV!,w_36,h_36,c_fill,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F9403bb00-3959-45dc-afb5-ac7994d708b8_750x741.jpeg)](https://substack.com/%40guerredirete)

[Carola Frediani](https://substack.com/%40guerredirete)

dic 15, 2024

33

[3](https://guerredirete.substack.com/p/guerre-di-rete-mangione-tra-cronaca/comments)3

Condividi

[![](https://substackcdn.com/image/fetch/$s_!IYtK!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2Feb398fec-b575-47b5-ac8a-73f671911ff5_700x467.jpeg)](https://substackcdn.com/image/fetch/%24s_%21IYtK%21%2Cf_auto%2Cq_auto%3Agood%2Cfl_progressive%3Asteep/https%3A//substack-post-media.s3.amazonaws.com/public/images/eb398fec-b575-47b5-ac8a-73f671911ff5_700x467.jpeg)

Il McDonald’s di Altoona ([fonte](https://www.waymarking.com/gallery/image.aspx?f=1&guid=33bc9d25-0ef5-429f-9dbd-559e8114bed7&gid=3))

**Guerre di Rete - una newsletter di notizie cyber
di Carola Frediani
N.197 - 15 dicembre 2024**

### *AVVISO: questo è l’ultimo numero della newsletter prima delle vacanze. Buone feste a tutti! Ci vediamo nel 2025.*

Iscriviti

---

*Comunicazioni di servizio
Specie per i nuovi, ricordo che questa newsletter (che oggi conta **più di 14mila iscritti** - ma molti più lettori, essendo pubblicata anche online) è gratuita e del tutto indipendente, non ha mai accettato sponsor o pubblicità, e viene fatta nel mio tempo libero. Se vi piace potete contribuire inoltrandola a possibili interessati, o promuovendola sui social. Molti lettori sono diventati sostenitori facendo una [donazione.](https://www.paypal.com/donate/?hosted_button_id=V8WAZ44NT942C)*

[Dona alla newsletter](https://www.paypal.com/donate/?hosted_button_id=V8WAZ44NT942C)

*In più, il progetto si è ingrandito con un sito indipendente e noprofit di informazione cyber, [GuerrediRete.it](https://www.guerredirete.it/). Qui spieghiamo il [progetto](https://www.guerredirete.it/il-progetto/). Qui [l’editoriale](https://www.guerredirete.it/perche-e-il-momento-di-fare-e-informare/) di lancio del sito
Qui una **[lista con link dei nostri progetti](https://linktr.ee/guerredirete)** per avere un colpo d’occhio di quello che facciamo.

→ **Nel 2024** **si è aggiunta [Digital Conflicts](https://conflicts.digital/), una newsletter bimensile in inglese (fatta da me e Andrea Signorelli),** che per ora sarà principalmente una trasposizione della newsletter italiana, con alcune aggiunte e modifiche pensate per un pubblico internazionale (e con particolare attenzione all’Europa).
[Qui leggete il primo numero.](https://conflicts.digital/p/the-baltic-gps-interference?r=ej8xd&utm_campaign=post&utm_medium=web&showWelcome=true&fbclid=IwAR0Zqh9tDnczLbK_qVI0iJBuscHAvaDxK15Kt6o43NjLKfHU65HKJYrmp3I)
[Qui per iscriversi.](https://conflicts.digital/).

[Qui invece potete scaricare gratis](https://www.guerredirete.it/generazione-ai-ecco-il-nostro-ebook/) **il primo ebook di Guerre di Rete** che si intitola **Generazione AI** ed è dedicato agli ultimi sviluppi dell’intelligenza artificiale (uscito a settembre 2023).*

*Qui potete scaricare gratis il secondo ebook pubblicato,**[Il fronte cyber.](https://www.guerredirete.it/il-fronte-cyber-ecco-il-nostro-ebook/)***

---

**In questo numero:**

* **Mangione, tra cronaca e interpretazione**
* **Politica e deepfake**
* **Polonia, intelligence sotto inchiesta per Pegasus**
* **Cybersicurezza, l’attacco di Salt Typhoon alle telco Usa**
* **Italia e Starlink**
* **Altro**

**APPROFONDIMENTO
Mangione, tra cronaca e interpretazioni**

Il 19 novembre Kathleen Mangione [presenta](https://sfstandard.com/2024/12/09/luigi-mangione-unitedhealthcare-sfpd-missing-person-report/) una denuncia al Dipartimento di polizia di San Francisco perché suo figlio, Luigi Mangione, 26 anni, è irreperibile. Non è chiaro perché si sia rivolta alle forze dell’ordine di quella città, essendo un’agiata famiglia del Maryland: forse perché lì stavano dei parenti; forse perché in passato Luigi aveva lavorato all'università di Stanford; o forse perché [riteneva](https://www.sfchronicle.com/crime/article/luigi-mangione-sf-missing-persons-report-united-19971586.php) che lì lavorasse ancora.
Il suo ultimo indirizzo noto era a Honolulu dove però non sono state depositate segnalazioni di scomparsa del giovane. Risulta solo una multa di 100 dollari a suo carico per essere entrato in un’area interdetta di un parco. E i suoi amici delle Hawaii, dove viveva in un scintillante [centro](https://www.surfbreakcoliving.com/hawaii) di co-living e co-working, [dicono](https://penncapital-star.com/criminal-justice/pennsylvania-altoona-mangiones-hawai%CA%BBi-friends-shocked-by-arrest-in-unitedhealthcare-ceo-shooting/) di averlo perso di vista intorno all’estate scorsa.

Kathleen Mangione, stando alla denuncia, non sente il figlio dal primo luglio, e riferisce che Luigi lavorava per TrueCar, una startup che promette di rivoluzionare la compravendita di auto, che aveva [una sede secondaria a 124 New Montgomery Street](https://ir.truecar.com/2015-04-15-TrueCar-Targets-Top-Tech-Talent-With-New-San-Francisco-Office) di San Francisco, sede che appariva permanentemente chiusa. In verità, TrueCar, con gli uffici principali a Santa Monica, [ha specificat](https://www.nytimes.com/2024/12/09/nyregion/united-healthcare-ceo-shooting-luigi-mangione.html)o che dal 2023 Mangione non era più un dipendente. E, secondo altri resoconti, avrebbe lavorato per l’azienda, nel team di engineering e data analytics, dalle Hawaii.

La madre non avrebbe [raccontato](https://sfist.com/2024/12/10/healthcare-ceo-shooting-suspect-was-reported-missing-in-san-francisco-this-summer/) di alcuna minaccia specifica o di altre ipotesi sulla scomparsa del figlio e avrebbe detto di non sapere quali fossero i luoghi frequentati in città dallo stesso. Sui suoi profili social la scorsa estate [c’erano](https://www.nytimes.com/2024/12/09/nyregion/united-healthcare-ceo-shooting-luigi-mangione.html) post (alcuni cancellati) lasciati da amici che si chiedevano dove fosse finito.
In pratica, “sembra che nessuno sia sicuro di dove Mangione abbia vissuto negli ultimi 6-12 mesi o più”, [scrive](https://sfist.com/2024/12/10/healthcare-ceo-shooting-suspect-was-reported-missing-in-san-francisco-this-summer/) Sfist, ed è questo buco uno degli aspetti più oscuri, e forse la chiave di cifratura di una vicenda certamente tragica ma anche così stupefacente, e insieme così intrisa di luoghi comuni (nel senso più ampio del termine, anche geografico), da sembrare generata da un’intelligenza artificiale generativa addestrata su anni di culture e sottoculture di internet, contraddizioni della società e della politica americana, serie tv distopiche o implausibili, e il mondo patinato delle startup tech.

Ad ogni modo, queste sono le ultime informazioni disponibili prima che Luigi Mangione riappaia una mattina seduto con una mascherina e un laptop in un angolo di un McDonald’s sulla Interstate 99 di Altoona, una cittadina di 40mila abitanti della Pennsylvania, riconosciuto da un cliente che ha messo in allerta un dipendente che ha chiamato la polizia. Un McDonald’s a cui la BBC ha dedicato un [servizio](https://www.bbc.com/news/videos/c7vez5y57y8o) e per cui Google è dovuta intervenire contro un “review bombing”, un flusso di recensioni negative lasciate dopo l’arresto di Mangione da persone che evidentemente non erano content...