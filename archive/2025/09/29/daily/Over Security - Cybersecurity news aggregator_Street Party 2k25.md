---
title: Street Party 2k25
url: https://muhack.org/events/street-party-2k25/
source: Over Security - Cybersecurity news aggregator
date: 2025-09-29
fetch_date: 2025-10-02T20:50:43.804714
---

# Street Party 2k25

Toggle navigation

[Muhack](/)

* [Home](/)
* [About](/about/)
* [Talks](/talks/)
* [Service status](https://status.muhack.org/)
* [Wiki](https://wiki.muhack.org/)

# Street Party 2k25

##

Posted by trinobster

*Mercoledì 17 settembre, Street Party di UniBS*

Se bazzicate dalle parti dell’università non farete fatica ad immaginarvi via Branze chiusa, i due lati tappezzati di banchetti e food truck,
un palco sotto il ponte ed un sacco di gente a riempirla; anche quest’anno MuHack ha partecipato tra le associazioni universitarie con il suo stand.

![StreetParty25](/public/img/street-party-2k25/party.jpg)

Lo scopo principale?

Quello di conoscere nuove persone, studenti e non, e far respirare a tutti lo spirito dell’hackerspace:
un gruppo di smanettoni legati dalla passione per la tecnologia, a cui piace convidere le proprie esperienze e trovarsi per imparare.

Ed è per questo che tra le “attrazioni” scelte per lo stand è stato deciso di portare il “valigiaboratorio”,
un laboratorio in miniatura e portatile che ha permesso ai curiosi di provare la saldatura a stagno.

![Soldering](/public/img/street-party-2k25/soldering.jpg)

Il cabinato, costruito interamente da un associato, ha incuriosito molti passanti;
in tanti si sono fermati a tentare la fortuna nel videogioco sviluppato appositamente in Python!

![RAB](/public/img/street-party-2k25/rab-2.png)

Tutto questo mentre venivano stampate in 3D delle piccole paperelle per chi voleva portarsi a casa un ricordo.

![3DPrinter](/public/img/street-party-2k25/3d-printer.png)

Ultima ma non per importanza, era anche esposta a schermo una pista dove delle macchinine cercavano di apprendere da sole il percorso tramite un algoritmo di Reinforcement Learning,
subendo delle penalità ad ogni errore.

![AILearning](/public/img/street-party-2k25/learning.jpg)

L’intrattenimento non è mancato poi con musica, il tavolo da air hokey ed una postazione da gaming con una xbox customizzata!

Stampanti 3D e robot wars (and build!), cultura del software open, CTF, videogames, cyber deck… sono solo alcuni degli aspetti che hanno attraversato MuHack negli anni…

Purtroppo non potevamo portare tutto al banchetto del party, ma se anche a te piacciono queste cose o sei incuriosit\*, passa a trovarci!

## Dove e come posso raggiungervi?

Ci trovi **nell’aula Polifunzionale presso il CedIsu**, in Via Valotti 3, Mompiano, Brescia, [clicca qui per vedere la mappa](https://goo.gl/maps/cxAs66G3Kqm).

* *Treno* - Scendi alla Stazione di Brescia, nel piazzale prosegui a destra, raggiungendo la stazione della metro (aperta fino a mezzanotte).
* *Metro* - Scendi alla Fermata Europa, attraversa Via Branze (verso il parcheggio prospicente la stazione della metro).
* *Autobus* - Linea 16 e 10 in Via Branze, risali sino al campo da baseball ed entra nel parcheggio.
* *Auto* - Parcheggia in zona.

Una volta giunto nei pressi di Via Branze-rotonda-viale Europa, attraversa tutto il parcheggio ed entra dal cancello posto alla fine di esso. Segui la pedana e prosegui lungo il vialetto. Volta verso il cancello e sali le scale a sinistra: troverai la locandina affissa alla “casetta gialla”. Entra, saremo lì!

---

* [← Previous Post](/events/muhackademy-2k25/ "MuHackademy 2k25")

Copyright © Muhack 2025