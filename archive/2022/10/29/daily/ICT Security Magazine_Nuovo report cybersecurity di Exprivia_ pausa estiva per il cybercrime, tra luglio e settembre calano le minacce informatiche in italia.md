---
title: Nuovo report cybersecurity di Exprivia: pausa estiva per il cybercrime, tra luglio e settembre calano le minacce informatiche in italia
url: https://www.ictsecuritymagazine.com/notizie/nuovo-report-cybersecurity-di-exprivia-pausa-estiva-per-il-cybercrime-tra-luglio-e-settembre-calano-le-minacce-informatiche-in-italia/
source: ICT Security Magazine
date: 2022-10-29
fetch_date: 2025-10-03T21:14:48.284639
---

# Nuovo report cybersecurity di Exprivia: pausa estiva per il cybercrime, tra luglio e settembre calano le minacce informatiche in italia

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/Report-CyberSecurity.jpg)

# Nuovo report cybersecurity di Exprivia: pausa estiva per il cybercrime, tra luglio e settembre calano le minacce informatiche in italia

A cura di:[Redazione](#molongui-disabled-link)  Ore 28 Ottobre 2022

Il cybercrime si concede una pausa. Diminuiscono nel periodo estivo gli attacchi e gli incidenti informatici e si riapre leggermente la forbice tra i primi e i secondi: segnali che evidenziano come il crimine informatico viaggi in parallelo con l’attività economica.

È quanto emerge dal nuovo report **‘[Threat Intelligence Report](https://www.ictsecuritymagazine.com/wp-content/uploads/Exprivia-Threat-Intelligence-Report-3Q2022-ITA-RG.pdf)’** dell’**Osservatorio Cybersecurity di Exprivia** **sulle minacce informatiche in Italia** che, tra luglio e settembre **2022, registra** **251 attacchi, 203 incidenti** – ovvero attacchi andati a buon fine – e **27 violazioni della privacy**.

**Netta la diminuzione dei fenomeni osservati** (481 in totale) rispetto ai 766 del trimestre precedente, con un calo del 34% degli attacchi e del 43% degli incidenti, mentre per le violazioni della privacy non emerge una variazione significativa.

Il rapporto stilato dal gruppo ICT pugliese – che prende in considerazioni 113 fonti aperte (siti di aziende colpite, siti pubblici di interesse nazionale, agenzie di stampa online, blog e social media) –rileva che **l’87% dei fenomeni** è attribuibile ad attività legate al **crimine informatico**, ormai da sette trimestri in cima alle motivazioni degli attaccanti. A netta distanza hacktivism – ovvero azioni di disobbedienza civile in rete – (8% circa), e data breach (6% circa). Crolla vertiginosamente il cyber warfare (guerra cibernetica) che, con lo scoppio del conflitto tra Russia e Ucraina, si era aggiunto alla lista delle motivazioni degli hacker registrando un’impennata nel secondo trimestre del 2022, fino a quasi scomparire nel terzo (-96%).

Se tra i pretesti usati dagli attaccanti primeggia il **banking on line**, compare anche il **security alert** – una vera e propria trappola per trarre in inganno gli utenti indotti, ad esempio, a fornire informazioni riservate – seguito dagli **acquisti virtuali**.

*“Dopo un periodo in cui le minacce informatiche sono cresciute continuamente, nei mesi estivi si è verificato un considerevole ridimensionamento dei casi e un allargamento della forbice tra attacchi e incidenti* – **commenta Domenico Raguseo, direttore Cybersecurity di Exprivia**. *Paragonando, però, il terzo trimestre del 2022 allo stesso periodo dell’anno precedente, si nota un sensibile peggioramento della situazione, e riteniamo il dato del trimestre più correlato a una “pausa” estiva che a una migliorata capacità difensiva dell’ecosistema. Temiamo, infatti, che i primi mesi del 2023 possano riservare molte insidie”*.

Nonostante la riduzione dei casi rispetto ai mesi precedenti, infatti, il terzo trimestre dell’anno **risulta sensibilmente peggiore rispetto allo stesso periodo del 2021 (con una crescita del 76%), quando i fenomeni registrati erano stati 273**.

Secondo l’Osservatorio di Exprivia il settore **Finance** – che comprende dagli istituti bancari alle assicurazioni, alle piattaforme di criptovalute – pur registrando un trend in diminuzione rispetto al trimestre precedente, rimane quello maggiormente bersagliato dagli attaccanti, con 177 casi rilevati tra luglio e settembre. Al secondo posto il settore **Software/Hardware**, quindi società ICT, di servizi digitali, piattaforme di e-commerce, dispositivi e sistemi operativi, con 71 casi contro i 130 del trimestre precedente. Questo settore conferma un incremento a settembre, in concomitanza con la ripresa delle attività economiche e commerciali.

Il settore **Industria** si conferma al terzo posto con 55 casi, mentre la **Pubblica Amministrazione** resta in linea con il trimestre precedente (48 casi) segnando un significativo trend al ribasso nell’andamento dei fenomeni, mentre primeggiava durante la fase più acuta della pandemia di Covid-19.

Tra luglio e settembre torna al primo posto tra le tecniche di attacco il **phishing/social engineering** con 248 casi, confermando però un trend discendente nel corso dell’anno. Seguono i **malware**, ossia vettori di attacco volti a sottrarre informazioni sensibili (172 casi, in diminuzione del 45% rispetto al trimestre precedente) mentre gli **attacchi DDOS** (malfunzionamento o interruzione dei servizi informatici) passano dai 112 casi del secondo trimestre a un solo caso registrato nei mesi estivi.

Dal report di Exprivia emerge, inoltre, che in Italia i dispositivi IoT sono cresciuti del 6% e i nuovi indici elaborati dall’Osservatorio evidenziano un forte recupero del Sud nel rapporto tra dispositivi sicuri e non. Migliora anche il rapporto tra servizi digitali analizzati e vulnerabilità identificate su tutto il territorio nazionale, con maggiore intensità al Nord, che mantiene comunque un ritardo rispetto al Centro-Sud poiché i servizi digitali a disposizione del cittadino continuano a essere maggiormente presi di mira dagli hacker.

**Ai dispositivi analizzati** (come telecamere di video sorveglianza o stampanti), **si aggiungono all’analisi dell’Osservatorio que...