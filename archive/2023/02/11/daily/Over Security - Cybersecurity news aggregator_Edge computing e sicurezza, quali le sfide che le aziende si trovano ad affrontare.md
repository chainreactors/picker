---
title: Edge computing e sicurezza, quali le sfide che le aziende si trovano ad affrontare
url: https://www.cybersecurity360.it/soluzioni-aziendali/edge-computing-e-sicurezza-quali-le-sfide-che-le-aziende-si-trovano-ad-affrontare/
source: Over Security - Cybersecurity news aggregator
date: 2023-02-11
fetch_date: 2025-10-04T06:22:33.152851
---

# Edge computing e sicurezza, quali le sfide che le aziende si trovano ad affrontare

[Vai al contenuto principale](#main-content)
[Vai al footer](#footer-content)

![logo](data:image/png;base64...)![logo](https://cdnd360.it/networkdigital360/nd360-neg.svg)

[I NOSTRI SERVIZI](https://www.cybersecurity360.it/about-network)

Menu

[![Vai alla homepage di CyberSecurity](data:image/png;base64...)![Vai alla homepage di CyberSecurity](https://dnewpydm90vfx.cloudfront.net/wp-content/uploads/2024/03/cybersecurity_logo-768x55.png)](https://www.cybersecurity360.it)

## Edge computing e sicurezza, quali le sfide che le aziende si trovano ad affrontare

* [Cybersecurity Nazionale](https://www.cybersecurity360.it/cybersecurity-nazionale/)
* Malware e attacchi
  + [Malware e attacchi](https://www.cybersecurity360.it/nuove-minacce/)
  + [Ransomware](https://www.cybersecurity360.it/nuove-minacce/ransomware/)
* Norme e adeguamenti
  + [Norme e adeguamenti](https://www.cybersecurity360.it/legal/)
  + [Privacy e Dati personali](https://www.cybersecurity360.it/legal/privacy-dati-personali/)
* [Soluzioni aziendali](https://www.cybersecurity360.it/soluzioni-aziendali/)
* [Cultura cyber](https://www.cybersecurity360.it/cultura-cyber/)
* [News, attualità e analisi Cyber sicurezza e privacy](https://www.cybersecurity360.it/news/)
* [Corsi cybersecurity](https://www.cybersecurity360.it/corsi-cybersecurity/)
* [Chi siamo](https://www.cybersecurity360.it/about/)

* [![Vai alla homepage di CyberSecurity](data:image/png;base64...)![Vai alla homepage di CyberSecurity](https://dnewpydm90vfx.cloudfront.net/wp-content/uploads/2024/03/cybersecurity_neg_logo-768x55.png)](https://www.cybersecurity360.it)
* Seguici
* + [twitter](https://twitter.com/Cybersec360)
  + [linkedin](https://www.linkedin.com/company/cybersecurity360/)
  + [Newsletter](https://www.cybersecurity360.it/newsletter-signin/)
  + [Rss Feed](#rssModal)
  + [Chi siamo](https://www.cybersecurity360.it/about)
* AREA PREMIUM
* [Whitepaper](https://www.cybersecurity360.it/whitepaper/)
* [Eventi](https://www.cybersecurity360.it/eventi/)
* [Webinar](https://www.cybersecurity360.it/webinar/)
* CANALI
* [Cybersecurity nazionale](https://www.cybersecurity360.it/cybersecurity-nazionale/)
* [Malware e attacchi](https://www.cybersecurity360.it/nuove-minacce/)
* + [Ransomware](https://www.cybersecurity360.it/nuove-minacce/ransomware/)* [Norme e adeguamenti](https://www.cybersecurity360.it/legal/)
  * + [Privacy e Dati personali](https://www.cybersecurity360.it/legal/privacy-dati-personali/)* [Soluzioni aziendali](https://www.cybersecurity360.it/soluzioni-aziendali/)
    * [Cultura cyber](https://www.cybersecurity360.it/cultura-cyber/)
    * [L'esperto risponde](https://www.cybersecurity360.it/esperto-risponde/)
    * [News, attualità e analisi Cyber sicurezza e privacy](https://www.cybersecurity360.it/news/)
    * [Corsi cybersecurity](https://www.cybersecurity360.it/corsi-cybersecurity/)
    * [Chi siamo](https://www.cybersecurity360.it/about/)

[Cybersecurity nazionale](https://www.cybersecurity360.it/cybersecurity-nazionale/)
[Malware e attacchi](https://www.cybersecurity360.it/nuove-minacce/)
[Norme e adeguamenti](https://www.cybersecurity360.it/legal/)
[Soluzioni aziendali](https://www.cybersecurity360.it/soluzioni-aziendali/)
[Cultura cyber](https://www.cybersecurity360.it/cultura-cyber/)
[L'esperto risponde](https://www.cybersecurity360.it/esperto-risponde/)
[News, attualità e analisi Cyber sicurezza e privacy](https://www.cybersecurity360.it/news/)
[Corsi cybersecurity](https://www.cybersecurity360.it/corsi-cybersecurity/)
[Chi siamo](https://www.cybersecurity360.it/about/)

SICUREZZA INFORMATICA

# Edge computing e sicurezza, quali le sfide che le aziende si trovano ad affrontare

* [Home](https://www.cybersecurity360.it)
* [Soluzioni aziendali](https://www.cybersecurity360.it/soluzioni-aziendali/)

L’edge computing promette performance, flessibilità ed efficienza, ma richiede alle organizzazioni un approccio che metta la sicurezza da subito in primo piano

Pubblicato il 10 Feb 2023

[Rodolfo Falcone](https://www.cybersecurity360.it/giornalista/rodolfo-falcone/)

Country Manager, Red Hat Italia

![Edge computing e sicurezza le soluzioni](data:image/png;base64...)![Edge computing e sicurezza le soluzioni](https://dnewpydm90vfx.cloudfront.net/wp-content/uploads/2023/02/Edge-computing-e-sicurezza.jpg)

La crescente adozione dell’**edge computing** da parte delle imprese pone sempre più l’accento su un tema cruciale relativo alla sua gestione: la sicurezza. Per le organizzazioni che stanno già utilizzando questa tecnologia o ne stanno valutando l’introduzione, l’edge computing rappresenta l’opportunità per **diventare più agili**, **più efficienti** e **più preparate ad estendere il proprio business** nel mercato globale.

Tuttavia, **l’edge computing può essere difficile da implementare e gestire**, e richiede competenze specifiche per funzionare in modo efficace e diventare un meccanismo ben oliato dell’infrastruttura tecnologica di un’organizzazione.

Inoltre, anche dopo un’integrazione di successo, i sistemi edge e i vasti archivi di dati generati devono essere mantenuti al sicuro e protetti dalle minacce, una missione particolarmente complessa se si considera che questi dati preziosi vengono raccolti in un numero molto più elevato in luoghi remoti, lontani dal tradizionale perimetro di sicurezza coperto dalle strategie dall’azienda.

Cosa possono fare le imprese per abbracciare questa tecnologia emergente, senza temere per la propria sicurezza?

> [Cyber security 2023, per difendersi è cruciale la gestione degli asset](https://www.cybersecurity360.it/outlook/cyber-security-2023-per-difendersi-e-cruciale-la-gestione-degli-asset/)

Indice degli argomenti

* [Si allargano le frontiere del business e le fonti di minaccia](#Si_allargano_le_frontiere_del_business_e_le_fonti_di_minaccia)
* [Proteggere l’edge computing: quali le sfide?](#Proteggere_ledge_computing_quali_le_sfide)
* [Quattro tattiche che le organizzazioni possono mettere in atto](#Quattro_tattiche_che_le_organizzazioni_possono_mettere_in_atto)

## **Si allargano le frontiere del business e le fonti di minaccia**

La rapida proliferazione dell’edge computing è stata alimentata dall’accelerazione delle implementazioni di dispositivi IoT industriali e dallo sviluppo di casi d’uso aziendali che hanno fatto leva sull’elaborazione e l’analisi dei dati ai margini della rete; dati collocati e utilizzati lontano dai data center tradizionali, quindi, in luoghi diversi per posizione geografica e per riferimento all’interno dell’organizzazione aziendale.

Secondo il **Global Tech Outlook 2022** di Red Hat, oltre un’impresa su 4 (28%) ha indicato l’edge computing come tecnologia emergente su cui avrebbe investito entro il 2022 per beneficiare della flessibilità del cloud computing ibrido e fornire servizi più veloci e affidabili a costi inferiori. Inoltre, un rapporto di 451 Research del luglio 2022 rivela che “le grandi organizzazioni estenderanno in modo significativo l’infrastruttura di edge computing entro due anni”.

Inoltre, già nel 2023 ci sarà una maggiore attenzione verso l’edge AI da parte delle imprese: l’uso dell’intelligenza artificiale e del machine learning sarà sempre più introdotto ai margini della rete per soddisfare le esigenze di elaborazione in tempo reale, portare l’inferenza dell’AI più vicino all’utente finale e beneficiare della bassa latenza dell’edge computing e dei risparmi sulla larghezza di banda della rete.

Con una rete di sorgenti di dati e di connessioni sempre più ampia e con requisiti di compliance differenti, è necessario che le imprese prendano in considerazione la sicurezza dell’edge computing fin dall’inizio.

## **Proteggere l’edge computing: quali le sfide?**

I requisiti obbligatori per la sicurezza dei dati e dei sistemi sono una delle sfide più grandi quando si progetta, si implementa e si utilizza l’edge computing.

Le organizzazioni che stanno facendo ampio utilizzo di edge computing, indipendentemente dalla dimen...