---
title: Regolamenti e Direttive UE: gli strumenti dell’Unione in tema di cybersecurity
url: https://www.ictsecuritymagazine.com/notizie/regolamenti-e-direttive/
source: ICT Security Magazine
date: 2024-10-04
fetch_date: 2025-10-06T18:55:13.299889
---

# Regolamenti e Direttive UE: gli strumenti dell’Unione in tema di cybersecurity

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Regolamenti e Direttive UE: Negli ultimi anni la produzione normativa in campo di sicurezza informatica è stata particolarmente intensa: soprattutto in Europa, infatti, sono stati approvati numerosi strumenti – per lo più regolamenti e direttive – tesi a disciplinare in modo dettagliato le tecnologie digitali e i loro effetti sulla società.](https://www.ictsecuritymagazine.com/wp-content/uploads/Regolamenti-e-Direttive-UE.jpg)

# Regolamenti e Direttive UE: gli strumenti dell’Unione in tema di cybersecurity

A cura di:[Redazione](#molongui-disabled-link)  Ore 3 Ottobre 2024

Negli ultimi anni la produzione normativa in campo di sicurezza informatica è stata particolarmente intensa: soprattutto in Europa, infatti, sono stati approvati numerosi strumenti – per lo più Regolamenti e Direttive – tesi a disciplinare in modo dettagliato le tecnologie digitali e i loro effetti sulla società.

Vediamo in cosa consistano questi strumenti, esaminando in primo luogo il quadro giuridico e istituzionale entro cui vengono adottati e applicati.

## Il Quadro Istituzionale per l’Adozione di Regolamenti e Direttive

Quali sono gli organi dell’Unione europea? Il processo legislativo comunitario, che porta all’adozione di **Regolamenti e Direttive**, è ripartito tra diverse istituzioni:

* Parlamento europeo, composto da 720 deputati eletti direttamente dai cittadini UE;

* Commissione europea, organo collegiale in cui siede un rappresentante per ogni paese UE;

* Consiglio dell’Unione europea, che riunisce (in formazioni diverse a seconda dell’argomento da discutere) i ministri di ciascun governo nazionale dell’Unione;

* Consiglio europeo, ove siedono i capi di Stato o di governo di tutti i paesi membri dell’UE.

Solo le prime tre istituzioni sono direttamente coinvolte nella proposta e nell’adozione di nuovi atti legislativi, mentre il Consiglio europeo è incaricato di definire l’orientamento politico generale e le priorità dell’Unione europea.

Vi sono poi organi che svolgono funzioni consultive o giudiziarie, quale la Corte di Giustizia UE, oltre a enti incaricati di vigilare sull’osservanza di principi e procedure da parte delle istituzioni come lo European Data Protection Board (EDPB), ossia il Garante europeo per la protezione dei dati personali.

## Principi Fondamentali nell’Adozione di Regolamenti e Direttive UE

Sin dalla sua creazione, l’Unione Europea subordina l’esercizio dei propri poteri, inclusa l’adozione di **Regolamenti e Direttive**, ad alcuni principi comuni fondamentali.

Centrale è anzitutto il principio di **leale cooperazione** previsto dall’art. 4 del Trattato sul Funzionamento dell’Unione Europea ([TFUE](https://eur-lex.europa.eu/resource.html?uri=cellar:2bf140bf-a3f8-4ab2-b506-fd71826e6da6.0017.02/DOC_1&format=PDF)).

In base a tale principio, *“l’Unione e gli Stati membri si rispettano e si assistono reciprocamente nell’adempimento dei compiti derivanti dai trattati.*

*Gli Stati membri adottano ogni misura di carattere generale o particolare atta ad assicurare l’esecuzione degli obblighi derivanti dai trattati […] facilitano all’Unione l’adempimento dei suoi compiti e si astengono da qualsiasi misura che rischi di mettere in pericolo la realizzazione degli obiettivi dell’Unione”.*

Sempre a norma dell’art. 4, *“la delimitazione delle competenze dell’Unione si fonda sul principio di attribuzione. L’esercizio di tali competenze si fonda sui principi di sussidiarietà e proporzionalità”.*

#### Quali sono i principi che regolano l’attribuzione dei poteri UE?

In concreto, quindi:

* il principio di **attribuzione** circoscrive l’azione legislativa comunitaria alle competenze attribuite dai Trattati per realizzare gli obiettivi da questi stabiliti;
* il principio di **sussidiarietà** prevede che qualsiasi competenza non attribuita all’Unione appartenga agli Stati membri e che, nei settori che non sono di sua competenza esclusiva, l’UE intervenga soltanto se gli obiettivi previsti non possano essere sufficientemente raggiunti dai singoli Stati;
* il principio di **proporzionalità**, infine, impone all’UE di limitare i propri interventi a quanto necessario per il conseguimento degli obiettivi dei Trattati.

Tutte le istituzioni UE devono quindi conformarsi a tali principi, garantendone il rispetto al momento di proporre e adottare nuovi strumenti normativi, come pure di modificare atti già in vigore.

Tra questi, Regolamenti e Direttive sono gli strumenti più comunemente utilizzati per legiferare in materia di sicurezza informatica e tecnologie digitali.

## Strumenti Giuridici Europei: Focus su Regolamenti e Direttive

#### **Cosa sono gli strumenti giuridici europei?**

Per “strumento giuridico” s’intende ogni mezzo tramite cui un’istituzione od organismo pubblico assolva alle funzioni di cui è incaricato.

Nel contesto comunitario, gli strumenti giuridici, in particolare Regolamenti e Direttive, sono enumerati dall’articolo 288 del TFUE e consistono in:

* **Regolamenti;**

* **Direttive;**

* **Decisioni;**

* **Raccomandazioni** e **pareri.**

Negli anni sono stati introdotti, per via ufficiale o nella prassi operativa, ulteriori strumenti normativi. Si tratta degli “atti non legislativi di portata generale” che il trattato di Lisbona consente di delegare alla Commissione per i...