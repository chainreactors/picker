---
title: Weekly Threats N. 18 2023
url: https://www.ts-way.com/it/weekly-threats/2023/05/05/weekly-threats-n-18-2023/
source: TS-WAY
date: 2023-05-06
fetch_date: 2025-10-04T11:41:30.667734
---

# Weekly Threats N. 18 2023

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 18 2023

05 Maggio 2023

Condividi

![](https://www.ts-way.com/wp-content/uploads/Raiko_tormented_by_the_earth_spider-1400x873.jpg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi:**

* Ransomware: nuove offensive colpiscono l’Italia
* APT: attivi gruppi cinesi, nordcoreani, iraniani e russofoni

Anche questa settimana nuove **offensive ransomware** hanno colpito l’Italia. **Medusa Team** ha rivendicato sul proprio sito dei leak la compromissione di Alto Calore Servizi S.p.A.; mentre **ALPHV Team** ha colpito AECO S.r.l. Dal canto suo, **Monti Team** ha bersagliato l’Azienda Sanitaria Locale (ASL) 1 Avezzano, Sulmona, L’Aquila, affermando di essere in possesso di 522 GB di dati inerenti ai pazienti. In particolare, fonti giornalistiche locali riportano che la direzione dell’ASL ha riferito che il blocco del sistema informatico si è registrato nella notte tra martedì 2 e mercoledì 3 e che tecnici aziendali e una task force si sono messi immediatamente al lavoro per risolvere il problema. Tuttavia, stando a quanto raccontato dai quotidiani, la direzione ha inoltre rassicurato i cittadini sul fatto che nessun dato sanitario o sensibile è stato trafugato o perduto in quanto l’archivio informatico è integro.

Passando al **panorama state-sponsored**, diverse nuove attività sono state rilevate nel continente asiatico. Dalla Cina, ricercatori di sicurezza hanno recentemente tracciato una nuova variante Linux del malware **PingPull** e una backdoor precedentemente non documentata identificata come **Sword2033**, utilizzate dal gruppo **GALLIUM**. Sempre da Pechino, **Mustang Panda** ha condotto una campagna che, sulla base di diversi riferimenti all’attuale Ministro del Commercio Don Farrell, gli analisti ritengono sia rivolta contro l’Australia. Passando alla Corea del Nord, all’APT **ScarCruft** sono stati attribuiti attacchi di spear phishing – tuttora in corso – volti alla distribuzione di una nuova variante di BabyShark denominata **ReconShark**. Inoltre, l’avversario è stato visto utilizzare file LNK sovradimensionati che avviano catene di infezione a più stadi per veicolare i malware **RokRAT**, **Goldbackdoor** e **Amadey**. Passando all’Iran, dal marzo 2020, un nuovo spyware per Android denominato **BouldSpy**, attribuito con moderata fiducia al Comando delle Forze dell’Ordine della Repubblica Islamica dell’Iran (FARAJA), ha colpito più di 300 persone, inclusi gruppi minoritari iraniani, tra cui curdi iraniani, baluci, azeri e gruppi cristiani armeni. Gran parte delle attività del malware si sono verificate durante l’apice delle proteste contro l’uccisione di Mahsa Amini alla fine del 2022. Infine, al gruppo russofono **DustSquad** è stata ricondotta una campagna di spionaggio a sfondo politico attiva dal 2020 denominata **Paperbug** e rivolta contro target del Tagikistan. In particolare, l’APT si è infiltrato nell’ambiente di un provider Telco tagiko e nelle macchine dei suoi dipendenti per poi muoversi lateralmente nei sistemi di almeno altre 18 vittime.

[post\_tags]

---

[ALPHV Team](https://www.ts-way.com/it/risorse/tag/alphv-team/)
[Amadey](https://www.ts-way.com/it/risorse/tag/amadey/)
[BabyShark](https://www.ts-way.com/it/risorse/tag/babyshark-it/)
[BouldSpy](https://www.ts-way.com/it/risorse/tag/bouldspy/)
[DustSquad](https://www.ts-way.com/it/risorse/tag/dustsquad/)
[Gallium](https://www.ts-way.com/it/risorse/tag/gallium/)
[Goldbackdoor](https://www.ts-way.com/it/risorse/tag/goldbackdoor/)
[Medusa Team](https://www.ts-way.com/it/risorse/tag/medusa-team/)
[Monti Team](https://www.ts-way.com/it/risorse/tag/monti-team/)
[Mustang Panda](https://www.ts-way.com/it/risorse/tag/mustang-panda/)
[Paperbug](https://www.ts-way.com/it/risorse/tag/paperbug/)
[PingPull](https://www.ts-way.com/it/risorse/tag/pingpull/)
[ReconShark](https://www.ts-way.com/it/risorse/tag/reconshark/)
[RokRat](https://www.ts-way.com/it/risorse/tag/rokrat/)
[ScarCruft](https://www.ts-way.com/it/risorse/tag/scarcruft-it/)
[Sword2033](https://www.ts-way.com/it/risorse/tag/sword2033/)

### **Contenuti correlati**

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg)

![spionaggio cina TS-Way cover](https://www.ts-way.com/wp-content/uploads/Image-2-385x240.jpg) 01 September 2025

### [Attacchi a target italiani, operazioni cinesi di spionaggio globale, notificati nuovi data breach](https://www.ts-way.com/it/risorse/2025/09/01/attacchi-a-target-italiani-operazioni-cinesi-di-spionaggio-globale-notificati-nuovi-data-breach/)

![phishing malware TS-Way cover](https://www.ts-way.com/wp-content/uploads/1280_WT-250825-385x240.jpg) 25 August 2025

### [Target italiani vittime di attacchi di phishing e violazioni, APT attivi globalmente, novità nel mondo malware](https://www.ts-way.com/it/risorse/2025/08/25/target-italiani-vittime-di-attacchi-di-phishing-e-violazioni-apt-attivi-globalmente-novita-nel-mondo-malware/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.