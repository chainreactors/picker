---
title: Computing Continuum e Sicurezza Avanzata nelle Infrastrutture Distribuite
url: https://www.ictsecuritymagazine.com/articoli/computing-continuum/
source: ICT Security Magazine
date: 2024-11-29
fetch_date: 2025-10-06T19:19:12.695947
---

# Computing Continuum e Sicurezza Avanzata nelle Infrastrutture Distribuite

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Luigi Romano: Computing Continuum e Sicurezza Avanzata nelle Infrastrutture Distribuite](https://www.ictsecuritymagazine.com/wp-content/uploads/romano.jpg)

# Computing Continuum e Sicurezza Avanzata nelle Infrastrutture Distribuite

A cura di:[Luigi Romano](#molongui-disabled-link)  Ore 28 Novembre 202419 Dicembre 2024

Nel suo intervento al [22° Forum ICT Security](https://www.ictsecuritymagazine.com/eventi/forumictsecurity2024#programma), Luigi Romano – professore di Ingegneria Informatica presso l’Università Parthenope di Napoli e presidente del Centro regionale di competenza sull’ICT della Regione Campania – ha approfondito il tema *“Verso un Computing Continuum (IoT, Edge, Cloud e Dataspaces) sicuro”*, fornendo un’analisi dettagliata dell’evoluzione degli scenari di calcolo negli ultimi anni e – verosimilmente – in quelli a venire.

Il concetto centrale è il *“computing continuum”*, che rappresenta una significativa evoluzione nella distribuzione delle risorse computazionali: il relatore ha esposto le relative tecnologie abilitanti, esaminato le principali minacce che interessano tale contesto e analizzato la superficie di attacco che lo caratterizza, delineando strategie sostenibili per garantire la sicurezza in ambienti così complessi.

Successivamente, ha presentato un caso di studio reale in cui queste tecnologie sono già state implementate con successo.

Guarda la video registrazione completa dell’intervento:

## Architettura del Computing Continuum

Il *computing continuum* si basa su un’architettura che realizza un ecosistema in cui la produzione e l’elaborazione dei dati avvengono senza soluzione di continuità, superando i tradizionali perimetri fisici che separavano le diverse aree computazionali. In questo *continuum*, muovendosi da una zona all’altra, si osservano variazioni nei costi delle risorse computazionali, nella latenza, nella pervasività, nella dipendenza energetica e nella reattività del sistema. Il *cloud* costituisce il nucleo centrale del sistema: la terminologia *“near edge”* e *“far edge”* si riferisce proprio alla distanza rispetto al *cloud*, che rappresenta il cuore dell’infrastruttura computazionale.

Gran parte dell’elaborazione avviene *“on-device”*, quindi su dispositivi indossabili o IoT, situati all’estremità del sistema computazionale.

L’elaborazione *“on-premise”* viene condotta a livello domestico o aziendale.

Nel livello *“far edge”* i dati iniziano ad aggregarsi ed in quello *“near edge”* sono presenti risorse di calcolo collettive su scala nazionale.

## Data Space e Sovranità Digitale

il prof. Romano ha ricordato come un elemento fondamentale del *computing continuum* sia l’integrazione dei *data space*, un concetto avanzato che trascende i limiti dei classici *database*, permettendo la condivisione delle informazioni senza necessariamente condividere i dati o comunque garantendo la sovranità sugli stessi.

Un’iniziativa di particolare rilevanza in questo contesto è [Gaia-X](https://www.ictsecuritymagazine.com/articoli/modelli-globali-di-governance-per-la-protezione-e-la-sicurezza-dei-dati-la-proposta-gaia-x/), che si focalizza sullo sviluppo dei *data space* al fine di promuovere la sovranità digitale europea.

## Fiducia e Sicurezza nel Computing Continuum

Una delle caratteristiche chiave del *computing continuum* è il disaccoppiamento tra il livello di fiducia (*trust*) richiesto al sistema e la sua collocazione fisica.

L’esempio condiviso dal relatore ha riguardato un’ipotetica azienda *“Custom Make”* operante nel settore del *Flexible Manufacturing.*

![Fiducia e Sicurezza nel Computing Continuum](https://www.ictsecuritymagazine.com/wp-content/uploads/Computing-Continuum1-1024x577.jpg)

Slide dell’intervento “Verso un Computing Continuum (IoT, Edge, Cloud e Dataspaces) sicuro” tenuto al 22° Forum ICT Security dal prof. Luigi Romano

Tale azienda potrebbe avere diverse sedi fisiche, nonché dei dipendenti in *smart working* o in trasferta, ai quali occorre garantire – nell’interesse dell’azienda – lo stesso livello di fiducia, indipendentemente dalla loro posizione fisica e dal tipo di dispositivo utilizzato per il collegamento. L’obiettivo è, pertanto, garantire un elevato livello di fiducia su tutta l’area logica – non più perimetro – che riguarda l’azienda, senza vincolarlo alla né alla localizzazione geografica né alle risorse computazionali disponibili in loco.

Quando *“Custom Make”* collabora con terze parti, diventa necessario stabilire un livello di fiducia (medio) anche con questi partner. Questo approccio si estende anche ai clienti di prima linea e ad altri partner commerciali, mentre per i partner esterni può essere ridotto.

Anche per i partner e per il mondo esterno, il livello di fiducia non potrà più basarsi sul concetto di *location* tradizionale, né potrà essere influenzato da vincoli computazionali legati alla locazione.

## Tecnologie Abilitanti del Computing Continuum

Rispetto alle tecnologie che abilitano il *computing continuum*, nell’intervento sono stati citati il *cloud computing*, l’*Internet of Things* (IoT) e i *data space*.

Il *cloud computing* rappresenta una vera rivoluzione tecnologica, trasformando la capacità di calcolo in una *facility*: vale a dire una risorsa accessibile attraverso qualsiasi ...