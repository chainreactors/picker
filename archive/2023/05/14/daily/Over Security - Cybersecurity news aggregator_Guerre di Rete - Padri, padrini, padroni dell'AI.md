---
title: Guerre di Rete - Padri, padrini, padroni dell'AI
url: https://guerredirete.substack.com/p/guerre-di-rete-padri-padrini-padroni
source: Over Security - Cybersecurity news aggregator
date: 2023-05-14
fetch_date: 2025-10-04T11:39:10.219546
---

# Guerre di Rete - Padri, padrini, padroni dell'AI

[![Guerre di Rete](https://substackcdn.com/image/fetch/$s_!JKxa!,w_80,h_80,c_fill,f_auto,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F9c3cbe9e-1c39-4535-99d8-940270e03588_1010x1010.png)](/)

# [Guerre di Rete](/)

IscrivitiAccedi

# Guerre di Rete - Padri, padrini, padroni dell'AI

### Il dibattito sull'AI. Le gang di ransomware.

[![Avatar di Carola Frediani](https://substackcdn.com/image/fetch/$s_!tOoV!,w_36,h_36,c_fill,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F9403bb00-3959-45dc-afb5-ac7994d708b8_750x741.jpeg)](https://substack.com/%40guerredirete)

[Carola Frediani](https://substack.com/%40guerredirete)

mag 13, 2023

16

1

Condividi

[![](https://substackcdn.com/image/fetch/$s_!Vxi1!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F4227aa20-f2f1-45c5-898e-ce40223e06de_2336x4160.jpeg)](https://substackcdn.com/image/fetch/%24s_%21Vxi1%21%2Cf_auto%2Cq_auto%3Agood%2Cfl_progressive%3Asteep/https%3A//substack-post-media.s3.amazonaws.com/public/images/4227aa20-f2f1-45c5-898e-ce40223e06de_2336x4160.jpeg)

**Guerre di Rete - una newsletter di notizie cyber
a cura di Carola Frediani
N.160 - 14 maggio 2023

In questo numero:
- C’è ancora tempo per partecipare al nostro crowdfunding
- Il dibattito sull’AI e sul futuro e perché è così difficile
- L’ascesa di LockBit
- I recenti attacchi italiani
- E altro

Partecipa al nostro crowdfunding, diventa Editore di Rete**

Subito un aggiornamento sul crowdfunding di Guerre di Rete. **In una sola settimana abbiamo raggiunto l’obiettivo minimo** (che era di 15mila euro), abbiamo potuto contare su **oltre cinquecento donatori (dato aggiornato),** e abbiamo ricevuto varie richieste di temi su cui scrivere.
**Il crowdfunding (che è previsto fino al 31 maggio) sta comunque andando avanti, incluse le ricompense.** E infatti continuano ad arrivare donazioni, idee, messaggi.
**Per cui intanto un grande grazie a tutti! Qui trovate il [nostro editoriale](https://www.guerredirete.it/editoriale-crowdfunding/) sul sito, scritto appena raggiunto l’obiettivo minimo.**

**E per chi volesse ancora partecipare** e avere altre informazioni su come funziona il nostro crowdfunding, suggerire temi, partecipare a una conferenza annuale (online) del progetto, ricevere in anteprima dei contenuti aggiuntivi, e altre ricompense, basta cliccare questo bottone:

[Partecipa al crowdfunding](https://donazioni.guerredirete.it/)

**Da questo pulsante qua sopra raggiungerete infatti la nostra pagina** <https://donazioni.guerredirete.it/>**dove potete donare (con vari metodi) e dove troverete molti più dettagli sulla campagna e il progetto.

INTELLIGENZA ARTIFICIALE
Il dibattito sull’AI e sul futuro, e perché è così difficile**
[Nella scorsa newsletter abbiamo visto](https://guerredirete.substack.com/p/guerre-di-rete-geoff-hinton-e-uscito) la presa di posizione di Geoff Hinton, uno dei ricercatori più importanti per lo sviluppo del deep learning, sulla corsa all’AI e i suoi rischi. Anche se ho cercato di evitare quell’etichetta, molti media lo hanno definito il padrino dell’AI. Ora il Guardian ha intervistato quello che chiama “il padre dell’AI”, il ricercatore tedesco Jürgen Schmidhuber, attualmente direttore dell’iniziativa sull’AI della King Abdullah University of Science and Technology in Arabia Saudita. Il quale ci fa sapere che la corsa all’AI è inarrestabile.

**AI inarrestabile e non dobbiamo preoccuparci, dice Schmidhuber**
 “Sicuramente non a livello internazionale - [dice](https://www.theguardian.com/technology/2023/may/07/rise-of-artificial-intelligence-is-inevitable-but-should-not-be-feared-father-of-ai-says) al Guardian - perché un Paese potrebbe avere obiettivi molto diversi da un altro. Quindi, ovviamente, non parteciperanno a una sorta di moratoria. Ma penso che non la si dovrebbe nemmeno fermare. Perché nel 95% dei casi, la ricerca sull'AI ha a che fare con il nostro vecchio motto, che è quello di rendere le vite umane più lunghe, più sane e più facili".

Bisogna però notare che le sue idee al riguardo erano già così anni fa, e quindi non sarebbero dovute a un’analisi degli ultimissimi sviluppi. Diceva infatti nel 2017, sempre al [Guardian](https://www.theguardian.com/technology/2017/apr/18/robot-man-artificial-intelligence-computer-milky-way): “Molto presto, i decisori più intelligenti e più importanti potrebbero non essere umani. Siamo sull'orlo non di un'altra rivoluzione industriale, ma di una nuova forma di vita, più simile al big bang".

**Perché è difficile seguire il dibattito**
Dare conto del dibattito in corso comporta una certa fatica. Una fatica espressa questa settimana dal giornalista Casey Newton, che nella sua ultima newsletter - intitolata [Perché ho problemi a coprire l’AI](https://www.platformer.news/p/why-im-having-trouble-covering-ai) - scrive: “Il motivo per cui ultimamente ho difficoltà a occuparmi di AI è che c'è un'elevata varietà nel modo in cui le persone che hanno esaminato la questione più approfonditamente pensano al rischio. Quando l'elenco dei possibili futuri va da un [comunismo di lusso pienamente automatizzato](https://en.wikipedia.org/wiki/Fully_Automated_Luxury_Communism) alle rovine fumanti della nostra attuale civiltà, da dove dovrebbe iniziare il giornalista? (La risposta abituale è parlare con molte persone. Ma qui le persone interessate dicono cose molto diverse)”.

A questa prospettiva - disegnata da un settore in rapida e tumultuosa evoluzione, ma anche deformata da una quantità di tecnologie, prodotti e applicazioni molto diversi, tutti forzatamente fatti rientrare dentro l’asso pigliatutto chiamato AI -  aggiungerei il carico dell’hype mediatico e finanziario cui stiamo assistendo (del primo [ho parlato qua](https://www.festivaldelgiornalismo.com/programme/2023/ai-and-disinformation) - del secondo ne accenna questo [podcast](https://podcasts.apple.com/it/podcast/wsj-tech-news-briefing/id74844126?i=1000612288146) del WSJ in cui si dice che gli investitori stanno correndo a mettere soldi su startup di AI che non hanno nemmeno ancora né modello di business, né nome).

**La lettera ai media e ai politici su come viene rappresentata l’AI**
A movimentare un po’ il quadro - dato che già ci stavamo annoiando -  questa settimana è arrivata anche una lettera aperta ai media e ai legislatori da parte di alcune ricercatrici e accademicə (si definiscono “donne e persone non binarie”), che lavorano sull’intelligenza artificiale e che chiedono senza mezzi termini di espandere il bacino di esperti sentiti su questi temi.
Riporto frammenti della [lettera](https://www.freepress.net/sites/default/files/2023-05/global_coalition_open_letter_to_news_media_and_policymakers.pdf):
“Per troppo tempo la copertura mediatica delle minacce e dei rischi di questa tecnologia è stata definita dai CEO del settore tech e dai loro dipartimenti di pubbliche relazioni. Nel frattempo, i danni causati dalle stesse continuano a ricadere in modo sproporzionato sulle comunità di cui facciamo parte”.
Abbiamo scritto libri - prosegue la lettera - denunciato alcune delle più grandi aziende tecnologiche, condotto ricerche, “eppure, nelle consultazioni sui rischi e le sfide che queste tecnologie comportano, rimaniamo ai margini. Poiché discutiamo di pericoli reali e attuali e non di fantascienza, le nostre preoccupazioni vengono presentate come trascurabili. Nel frattempo, ex dirigenti di aziende tecnologiche, dopo aver tratto profitto dai sistemi che hanno creato,  diventano improvvisamente attivisti (..) Rifiutiamo la premessa che solo uomini bianchi e ricchi possano decidere cosa costituisce una minaccia esistenziale per la società”.
Firmano varie ricercatrici e accademiche tra cui Timnit Gebru e Safiya U. Noble (e se avevate letto la newsletter scorsa, questa lettera non vi sorprenderà).

**AI...