---
title: CERT-AGID 4 – 10 gennaio: Vidar protagonista con una campagna malspam
url: https://www.securityinfo.it/2025/01/13/cert-agid-4-10-gennaio-vidar-protagonista-con-una-campagna-malspam/?utm_source=rss&utm_medium=rss&utm_campaign=cert-agid-4-10-gennaio-vidar-protagonista-con-una-campagna-malspam
source: Securityinfo.it
date: 2025-01-14
fetch_date: 2025-10-06T20:11:46.911694
---

# CERT-AGID 4 – 10 gennaio: Vidar protagonista con una campagna malspam

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 4 – 10 gennaio: Vidar protagonista con una campagna malspam

Gen 13, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/01/13/cert-agid-4-10-gennaio-vidar-protagonista-con-una-campagna-malspam/#respond)

---

Nel corso della settimana, il **CERT-AGID** ha rilevato e analizzato 29 campagne malevole nel contesto italiano di sua competenza.

Tra queste, **18 erano mirate specificamente a obiettivi italiani**, mentre 11 erano di natura generica ma hanno comunque coinvolto il territorio nazionale. Agli enti accreditati sono stati forniti **527 indicatori di compromissione (IoC)** identificati durante l’analisi.

### I temi della settimana

Questa settimana sono stati individuati 14 temi sfruttati per condurre campagne malevole sul territorio italiano.

Tra questi, il tema dei **Pagamenti** è stato utilizzato in due campagne di phishing: una italiana mirata contro Aruba, diffusa tramite PEC, e una generica che ha preso di mira DocuSign. Lo stesso tema è stato impiegato anche per diffondere i malware Rhadamantys e Vidar.

![](https://www.securityinfo.it/wp-content/uploads/2025/01/CERT-AGID-hacker.jpg)

Il CERT-AGID ha rilevato 29 campagne malevole e fornito 527 indicatori di compromissione (IoC).

L’argomento degli **Ordini** è stato sfruttato per due campagne generiche che hanno distribuito il malware Formbook tramite email.

Una tematica è stata quella dello **Spazio sul disco**, alla base di una campagna italiana di phishing veicolata tramite Zimbra e di due campagne generiche legate a Mailbox e Webmail.

Il tema della **Vincita** è stato utilizzato per tre campagne di phishing italiane che hanno preso di mira ACI, Leroy Merlin e Decathlon.

L’argomento **Legale**, invece, è stato sfruttato per la diffusione del malware Rhadamantys. Gli altri temi rilevati sono stati utilizzati per supportare ulteriori campagne di phishing e malware di varia natura.

Tra gli eventi di rilievo della settimana spicca una **nuova campagna malspam**, veicolata tramite caselle PEC compromesse, che ha colpito l’Italia nelle prime ore di martedì mattina, sfruttando il rientro dalle ferie di molti.

![](https://www.securityinfo.it/wp-content/uploads/2025/01/CERT-AGID-temi-1.png)

Fonte: CERT-AGID

La campagna mirava a diffondere il **malware Vidar** e ha portato all’identificazione e al **blocco di 148 domini di secondo livello** utilizzati per la distribuzione del malware. Gli attacchi hanno sfruttato percorsi randomizzati e una nuova tecnica di offuscamento del codice.

Come in casi precedenti, gli URL coinvolti sono rimasti inattivi nelle prime ore, attivandosi solo successivamente.

### Malware della settimana

Nel corso della settimana, sono state identificate varie famiglie di **malware** che hanno coinvolto il territorio italiano.

Tra le campagne più rilevanti spiccano quelle legate a **Rhadamanthys**, con tre operazioni italiane: due a tema “Legale” e una a tema “Pagamenti”, diffuse tramite email contenenti allegati PDF e link a file ZIP.

Anche **Remcos** è stato protagonista con due campagne generiche basate sui temi “Preventivo” e “Ordine”, veicolate attraverso email con allegati GZ.

![](https://www.securityinfo.it/wp-content/uploads/2025/01/CERT-AGID-malware-1.png)

Fonte: CERT-AGID

**FormBook** è stato rilevato in due campagne generiche, entrambe sfruttanti il tema “Ordine” e diffuse tramite email contenenti file ZIP e RAR. **LummaStealer** è emerso in due campagne distinte: una italiana legata al tema “Verifica” e una generica associata agli “Aggiornamenti”.

Per **SnakeKeylogger** è stata individuata una campagna generica sul tema “Prezzi”, diffusa con email contenenti allegati GZ.

Tra le attività italiane si segnala una campagna legata a **VIPKeylogger**, veicolata tramite email con allegati RAR, e un’operazione di **Vidar** a tema “Pagamenti”, diffusa attraverso caselle PEC compromesse con link a script JS malevolo.

Infine, **njRAT** è stato utilizzato in una campagna generica sul tema “Aggiornamenti”, mentre un indirizzo IP italiano, legato a **Brute Ratel**, è stato rilevato e associato a un’infrastruttura di Command and Control.

### Phishing della settimana

Nel corso della settimana sono stati individuati **13 brand presi di mira dalle campagne di phishing**.

Tra i marchi maggiormente colpiti spiccano **Intesa Sanpaolo**, **Poste Italiane** e **Leroy Merlin**, spesso sfruttati per indurre le vittime a fornire credenziali o informazioni personali sensibili.

![](https://www.securityinfo.it/wp-content/uploads/2025/01/CERT-AGID-phishing-1.png)

Fonte: CERT-AGID

Un dato ancora più significativo riguarda però il gran numero di campagne che hanno avuto come tema principale le Webmail generiche, una scelta che evidenzia una strategia volta a colpire una platea più ampia e non limitata a specifici marchi o settori.

Questa diffusione sottolinea l’importanza di rafforzare la consapevolezza degli utenti e l’adozione di misure preventive per ridurre i rischi di compromissione.

### Formati e canali di diffusione

Il rapporto settimanale del CERT-AGID ha messo in luce l’utilizzo di **sei diverse tipologie di file** impiegate per distribuire contenuti dannosi, evidenziando una varietà di formati utilizzati dai criminali informatici per veicolare le loro campagne.

Tra i file a...