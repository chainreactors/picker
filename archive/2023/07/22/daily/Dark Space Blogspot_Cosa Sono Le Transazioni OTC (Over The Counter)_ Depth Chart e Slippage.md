---
title: Cosa Sono Le Transazioni OTC (Over The Counter): Depth Chart e Slippage
url: http://darkwhite666.blogspot.com/2023/07/cosa-sono-le-transazioni-otc-over.html
source: Dark Space Blogspot
date: 2023-07-22
fetch_date: 2025-10-04T11:58:13.229105
---

# Cosa Sono Le Transazioni OTC (Over The Counter): Depth Chart e Slippage

## Visualizzazioni Totali

[![Dark Space Blogspot](https://blogger.googleusercontent.com/img/b/R29vZ2xl/AVvXsEiZgt0RUZjHgbkLsu7CbFNAiyAMd0qvDL2fubvcBv5c6R04keICe8K0ig6oXxzqa6519xC3S7eBHP3_F60rvo_NqafkHR83xyZwscmsQgwCw_EPQpiDWkgarGw08kUDwteX-zWL_I_uP1w/s1600/ask-fm.png)](https://darkwhite666.blogspot.com/)

TRA I PRIMI IN ITALIA A PARLARE DI BITCOIN (DAL 2012!): PER ESSERE SEMPRE AGGIORNATI SULLE NOVITA' TECNOLOGICHE DEL WEB SEGUITE LA PAGINA FACEBOOK (LINK A SINISTRA)

## venerdì 21 luglio 2023

### Cosa Sono Le Transazioni OTC (Over The Counter): Depth Chart e Slippage

[![](https://blogger.googleusercontent.com/img/b/R29vZ2xl/AVvXsEiyFGP3iskX7jH8D8fvslO2l7XrV9q_1bEVClWoUxOJ9HomGqzptThvQBuNCBU25azbkQUbbY7Qc6TlOwe5NmM3fce74PgliFlNHVLGK3J5aM2pxF0iAKJsN8PgiWAO7kak8DjV_HL0v2Z0YCz8OsXYbWZfcfR5_dV3xgu_56Xq2YCvmk2e4Byni95C/w400-h241/OTC.png)](https://blogger.googleusercontent.com/img/b/R29vZ2xl/AVvXsEiyFGP3iskX7jH8D8fvslO2l7XrV9q_1bEVClWoUxOJ9HomGqzptThvQBuNCBU25azbkQUbbY7Qc6TlOwe5NmM3fce74PgliFlNHVLGK3J5aM2pxF0iAKJsN8PgiWAO7kak8DjV_HL0v2Z0YCz8OsXYbWZfcfR5_dV3xgu_56Xq2YCvmk2e4Byni95C/s585/OTC.png)

Spesso si sente parlare di operazioni/transazioni **OTC (Over The Counter)** ma di cosa si tratta esattamente? Questo tipo di operazioni non lasciano tracce pubbliche né alterano il prezzo di mercato (spot). Di solito vengono utilizzate per acquisti e vendite di grandi volumi, essendo la porta d'accesso alle criptovalute per gli istituzionali. Nelle operazioni OTC, le condizioni sono negoziate bilateralmente tra due controparti (acquisto minimo, dipende). L'accordo tra le due parti è privato e lo scambio avviene al di fuori degli occhi del pubblico, risultando in un'operazione invisibile al mercato.

La chiave per comprendere il trading OTC è che sono reciprocamente vantaggiosi. In mercati non molto "liquidi", acquisti o vendite di grandi volumi genererebbero 2 cose:

-Grandi aumenti (se si tratta di un acquisto) o diminuzioni (se si tratta di una vendita) dei prezzi con conseguente alterazione del mercato

-Grandi perdite di denaro, poiché quando acquisti o vendi a mercato grosse somme, non potendo chiudere il tutto con un'unica operazione aumenti o abbassi il prezzo degli ordini successivi che desideri eseguire. Man mano che esegui enormi ordini di acquisto, il prezzo aumenta. Allo stesso modo, se vendi grossi quantitativi il prezzo diminuisce

Naturalmente, va sottolineato che le operazioni OTC non sono illegali: beneficiano solo di maggiore liquidità e slippage ridotto. Oltre ai livelli di prezzo, il  parametro fondamentale che controlla lo slippage è la **depth chart** che considera la dimensione dell'ordine e i volumi, a ciascun livello di prezzo. Maggiore è la profondità del mercato, minore è la probabilità che operazioni di grandi dimensioni influiscano notevolmente sul prezzo di un asset. Più ordini di acquisto e vendita sono presenti e maggiore è la profondità di quel mercato (quindi minore è lo slippage), a patto che la distribuzione di questi sia abbastanza uniforme ai vari livelli di prezzo (tanta liquidità ed ordini di acquisto/vendita non uniformi non significano basso slippage). Se c'è una profondità elevata in quel mercato ci sarà un volume sufficiente di ordini pendenti sia sul lato domanda che su quello offerta, tale da impedire ad un ordine di grandi dimensioni di spostare significativamente il prezzo. Un asset con una forte profondità di mercato avrà solitamente un volume elevato e saranno abbastanza liquidi, consentendo ai trader di piazzare ordini di grandi dimensioni senza influire in modo significativo sul prezzo di mercato. Quelli con scarsa profondità subiscono variazioni grosse per ordini enormi (ed inoltre un ordine viene suddiviso in più ordini).

[![](https://blogger.googleusercontent.com/img/b/R29vZ2xl/AVvXsEiFnuSWDTDRuZ1hT3-MVoP-7Dkp1FeG5HZQ8tqrmgIz2CIrts2psuIqjdHmThMvE9SlaVLbNX4t2P4CoFuKjaQZuo11spK3VNR_PUuEztngTsR6uWWdHS69vYyznyaMwDtBfb8ooVvqsPyar148QJyKLhpZmBwMND9DdwHRWDMuC-sohvHnNIvThPGZ/w640-h360/Screen%20Shot%202020-01-10%20at%2011.15.40.png)](https://blogger.googleusercontent.com/img/b/R29vZ2xl/AVvXsEiFnuSWDTDRuZ1hT3-MVoP-7Dkp1FeG5HZQ8tqrmgIz2CIrts2psuIqjdHmThMvE9SlaVLbNX4t2P4CoFuKjaQZuo11spK3VNR_PUuEztngTsR6uWWdHS69vYyznyaMwDtBfb8ooVvqsPyar148QJyKLhpZmBwMND9DdwHRWDMuC-sohvHnNIvThPGZ/s2498/Screen%20Shot%202020-01-10%20at%2011.15.40.png)

L'eventuale scarsa depth e liquidità la si evita tramite transazioni OTC dove si risparmia denaro concordando un prezzo reciprocamente vantaggioso, che non deve necessariamente corrispondere al prezzo di mercato. Possono esserci quotazioni in tempo reale, diverse dal prezzo "ufficiale". Questo genera uno scenario WIN-WIN per entrambe le parti. Il mercato non vedrà variazioni di prezzo, lasciando nascoste le tue intenzioni di entrare o uscire. Inoltre, con un intermediario di fiducia (escrow) tra le controparti, non è necessario che si rivelino reciprocamente la propria identità, essendo l'intermediario l'unico che conosce entrambe le parti. Come detto se tu provassi ad acquistare 1 miliardo di dollari in BTC o ETH, utilizzando un exchange tradizionale solo i primi milioni di euro verrebbero acquistati al prezzo Bitcoin di quel momento. Il resto degli ordini (target che ci si è prefissato) sarebbe sempre meno remunerativo (lo stesso numero di Satoshi costerebbe sempre di più). Tu stesso stai aumentando il prezzo dei Bitcoin che desideri acquistare. D'altra parte, se qualcuno volesse vendere 1 miliardo di euro in Bitcoin, abbasserebbe il prezzo di ogni BTC, ottenendo un profitto inferiore per ciascuno. Questo è dovuto alla liquidità presente sull'exchange che non permetterebbe di eseguire ordini di quelle dimensioni. Sostanzialmente queste transazioni sono off chain e ciò permette di evitare uno slippage enorme. On Chain le OTC possono essere utilizzate per liquidare una whale ed impedire la congestione di una rete (a causa dell'alto numero di transazioni e di quest'enorme liquidazione). Altro motivo è la privacy, visto che l'UE sta pianificando una regolamentazione più completa contrassegnando tutte le transazioni superiori a 1.000€ da e verso "wallet non custodial". Negli Stati Uniti, tutte le transazioni superiori a 10.000$ che coinvolgono contanti devono essere segnalate separatamente all'Internal Revenue Service (IRS), indipendentemente dal fatto che un individuo o un istituto finanziario stia ricevendo il denaro.

Sebbene solo una minoranza delle transazioni OTC coinvolga denaro fisico, questa linea di 10.000$, simile al limite di 1.000 euro proposto dall'UE, segna anche il limite massimo dopo il quale le istituzioni finanziarie negli Stati Uniti devono segnalare i trasferimenti di denaro elettronico.

Pubblicato da
[DarkDave.|.666](https://www.blogger.com/profile/02696807736631988356 "author profile")

alle
[11:15](https://darkwhite666.blogspot.com/2023/07/cosa-sono-le-transazioni-otc-over.html "permanent link")

[![](//img1.blogblog.com/img/icon18_email.gif)](https://www.blogger.com/email-post/1856644955194422917/5344139139578968077 "Post per email")

[![](https://resources.blogblog.com/img/icon18_edit_allbkg.gif)](https://www.blogger.com/post-edit.g?blogID=1856644955194422917&postID=5344139139578968077&from=pencil "Modifica post")

[Invia tramite email](https://www.blogger.com/share-post.g?blogID=1856644955194422917&postID=5344139139578968077&target=email "Invia tramite email")[Postalo sul blog](https://www.blogger.com/share-post.g?blogID=1856644955194422917&postID=5344139139578968077&target=blog "Postalo sul blog")[Condividi su X](https://www.blogger.com/share-post.g?blogID=1856644955194422917&postID=5344139139578968077&target=twitter "Condividi su X")[Condividi su Facebook](https://www.blogger.com/share-post.g?blogID=1856644955194422917&postID=5344139139578968077&target=facebook "Condividi su Facebook")[Condividi su Pinterest](https://www.blogger.com/share-post.g?blogID=1856644955194422917&postID=5344139139578968077&target=pinterest "Condividi su Pinterest")

Etichette:
[Bitcoin]...