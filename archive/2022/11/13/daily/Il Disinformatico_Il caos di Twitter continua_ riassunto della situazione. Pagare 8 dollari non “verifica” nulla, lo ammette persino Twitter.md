---
title: Il caos di Twitter continua: riassunto della situazione. Pagare 8 dollari non “verifica” nulla, lo ammette persino Twitter
url: http://attivissimo.blogspot.com/2022/11/il-caos-di-twitter-continua-provo.html
source: Il Disinformatico
date: 2022-11-13
fetch_date: 2025-10-03T22:39:35.069525
---

# Il caos di Twitter continua: riassunto della situazione. Pagare 8 dollari non “verifica” nulla, lo ammette persino Twitter

# [Il Disinformatico](https://attivissimo.blogspot.com/)

Un blog di Paolo Attivissimo, giornalista informatico e cacciatore di bufale

**Informativa privacy e cookie:** Questo blog include cookie di terze parti. Non miei ([dettagli](https://tinyurl.com/2p9apfu5))

[Prossimi eventi pubblici](https://attivissimo.me/disinformaticalendario/prossimi/) – [Donazioni](https://attivissimo.me/donazioni/) – [Sci-Fi Universe](https://scifiuniverse.it)

## Cerca nel blog

|  |  |
| --- | --- |
|  |  |

## 2022/11/12

### Twitterremoto, prima puntata: il caos dei bollini, uffici chiusi, licenziamenti di massa

[![](https://blogger.googleusercontent.com/img/b/R29vZ2xl/AVvXsEhUfwzYBhJHZl6ASYGjbFGZdafB6GPZ0ecP2RKSMyY8ZoC3qC_a3B0s6jS978UZf7n0KMiYK8Stbe2Xb_I5akiFWlNaaREsMh8Xq7kt_j9eNXP3MGvVgciJYWXiuvDSyeqiMjZKGcU_94Lps8TnY59vf_UHByRIx_gkfwkEyRcVjTDCEWqGTGM/s320/Screenshot%202022-11-11%20at%2019.36.14.png)](https://blogger.googleusercontent.com/img/b/R29vZ2xl/AVvXsEhUfwzYBhJHZl6ASYGjbFGZdafB6GPZ0ecP2RKSMyY8ZoC3qC_a3B0s6jS978UZf7n0KMiYK8Stbe2Xb_I5akiFWlNaaREsMh8Xq7kt_j9eNXP3MGvVgciJYWXiuvDSyeqiMjZKGcU_94Lps8TnY59vf_UHByRIx_gkfwkEyRcVjTDCEWqGTGM/s694/Screenshot%202022-11-11%20at%2019.36.14.png)

*Pubblicazione iniziale: 2022/11/12 18:54. Ultimo aggiornamento: 2022/12/22 10:10. L’articolo è stato estesamente aggiornato e modificato per tenere
conto degli eventi ed è disponibile anche in
[versione podcast audio](https://attivissimo.blogspot.com/2022/11/podcast-rsi-twitter-la-cronaca-del-caos.html). L’immagine qui accanto è di origine ignota.*

Elon Musk è diventato il nuovo proprietario di Twitter il
[27 ottobre](https://www.nytimes.com/2022/10/27/technology/elon-musk-twitter-deal-complete.html)
scorso, dopo una sofferta trattativa iniziata ad
[aprile](https://apnews.com/article/elon-musk-twitter-takeover-2d0eb4e0511fe0e296fd6974a851a252), e da allora in questo social network regna il caos. La vicenda sta
diventando talmente intricata e assurda che credo sia utile riassumere gli
eventi principali avvenuti fin qui, anche perché alcuni sono talmente
incredibili che fra qualche anno probabilmente ci chiederemo se sono accaduti
realmente.

*[Prevengo subito una domanda ricorrente: no, al momento non ho intenzione
di lasciare Twitter e/o migrare a Mastodon. Non ho tempo di studiare
Mastodon a fondo e credo che non abbia ancora una massa critica e una
facilità d’uso sufficienti.]*

Il
[4 novembre](https://www.theverge.com/2022/11/4/23439790/elon-musk-twitter-layoffs-trust-and-safety-teams-severance)
Musk ha licenziato circa metà dei 7500 dipendenti di Twitter.

Il giorno successivo,
[5 novembre](https://attivissimo.blogspot.com/2022/11/twitter-prime-novita-concrete-il.html), è stata attivata una nuova versione di Twitter Blue, il servizio a
pagamento di Twitter, disponibile soltanto a chi risiede negli Stati Uniti, in
Canada, in Australia, in Nuova Zelanda e nel Regno Unito. Fra le sue varie
funzioni, il nuovo Twitter Blue consente agli utenti di questi paesi di
acquistare per 8 dollari al mese un “bollino blu” che compare accanto al loro
nome.

Il problema è che questo bollino blu somiglia in tutto e per tutto al bollino
che per anni ha contraddistinto gli utenti che si erano autenticati, dando a
Twitter prova della propria identità e notorietà. Quel bollino che permetteva
a tutti gli utenti di essere certi di leggere gli account reali di politici,
celebrità e testate giornalistiche e non qualche loro impostore.

Questa novità, voluta espressamente da Elon Musk nonostante gli
[avvisi di pericolo](https://arstechnica.com/tech-policy/2022/11/musk-ignored-twitter-staffs-warning-that-scammers-would-abuse-paid-verification/)
dei suoi addetti alla sicurezza, è stata vista immediatamente come un errore
tecnico colossale, e non è difficile capire perché. Immaginate che il governo
decida che da domani il vostro passaporto non è più un documento che attesta
con certezza chi siete, ma è un libretto che chiunque può comperare per otto
dollari mettendoci il nome che gli pare. Compreso il *vostro.* Non
occorre essere geni per prevedere che scoppierebbe il caos e le truffe
dilagherebbero. E infatti è esattamente quello che è successo su Twitter.

Numerosi spammer, truffatori e semplici burloni hanno immediatamente
cominciato a creare account Twitter a nome di persone e aziende famose e hanno
ottenuto il bollino blu che agli occhi dell’utente medio li faceva sembrare
autenticati.

Una delle persone maggiormente
[prese di mira](https://attivissimo.blogspot.com/2022/11/per-chi-mi-chiede-se-mi-preoccupo-che.html)
è stata proprio Elon Musk: moltissimi utenti hanno cambiato il proprio nome
online assumendo il suo, per rendere evidente quanto fosse assurdo, pericoloso
e ridicolo questo cambiamento radicale voluto dal nuovo CEO di Twitter. Musk,
che fino a quel momento si era dichiarato in favore della libertà di
espressione assoluta, ha subito corretto il tiro quando quella libertà è stata
usata per sbeffeggiarlo.

---

Il
[9 novembre](https://www.theverge.com/2022/11/9/23449122/twitter-official-verified-gray-checkmark-verification)
Twitter ha reagito al caos
[attivando](https://twitter.com/esthercrawford/status/1590109344976470016?ref_src=twsrc%5Etfw%7Ctwcamp%5Etweetembed%7Ctwterm%5E1590109344976470016%7Ctwgr%5E89d8e44dbcbf54265e7efbffc583b35cd4bf002e%7Ctwcon%5Es1_&ref_url=https%3A%2F%2Fwww.theverge.com%2F2022%2F11%2F9%2F23449122%2Ftwitter-official-verified-gray-checkmark-verification)
ad alcuni utenti una spunta *grigia*, accompagnata dalla parola
*Official*, per indicare gli account realmente autenticati e distinguerli
da quelli paganti. Ma il giorno stesso ha
[disattivato](https://www.theverge.com/2022/11/9/23449122/twitter-official-verified-gray-checkmark-verification)
questa funzione, creando ulteriore confusione.

[![](https://blogger.googleusercontent.com/img/b/R29vZ2xl/AVvXsEhGx-ysrZJdTRW0lPPEOcDWcbKTh5aCHp47W3USG1vbHS9J_O2keZ_Fl3p1J1EkYRdNzUGAPS5GkXzgIYpEYSJf6nrQd3w4Vl8IRPsIbeIkLzZWfxtYiukJKYQD7Z3WIn7OWNdvzFKR3VGreoyWhrmyqrO-N5m0LBKMCYKbniqXXduM8oweI_0/s320/twitter-verge_official_check.webp)](https://blogger.googleusercontent.com/img/b/R29vZ2xl/AVvXsEhGx-ysrZJdTRW0lPPEOcDWcbKTh5aCHp47W3USG1vbHS9J_O2keZ_Fl3p1J1EkYRdNzUGAPS5GkXzgIYpEYSJf6nrQd3w4Vl8IRPsIbeIkLzZWfxtYiukJKYQD7Z3WIn7OWNdvzFKR3VGreoyWhrmyqrO-N5m0LBKMCYKbniqXXduM8oweI_0/s640/twitter-verge_official_check.webp)

Il voltafaccia repentino è ben documentato anche da due tweet consecutivi di
*@TwitterSupport*:
*“We’re not currently putting an “Official” label on accounts but we are
aggressively going after impersonation and deception.”* ([9 novembre](https://twitter.com/TwitterSupport/status/1590471013154050048)). Due giorni dopo ([11 novembre](https://twitter.com/TwitterSupport/status/1590967221769076736)):
*“To combat impersonation, we’ve added an “Official” label to some
accounts.”*

*[![](https://blogger.googleusercontent.com/img/b/R29vZ2xl/AVvXsEgNSEHcoJbbtVGN9SdDDnSU_-yKGbBHNJrLwmp8L1g1psbDjwSnF4q5-knHbsG60TvmFbS-DY4K2-jhATU1Varrx4vPnlmWeTP3labOxVk3wAuD3xJ1Panq8G9MEtpSPwi8iyh1-Sc_EGH3N0HcLHf8V_gvOB75xyEBkZa7B4F38KoRwBjPmOQ/s320/Screenshot%202022-11-12%20at%2022.50.32.png)](https://blogger.googleusercontent.com/img/b/R29vZ2xl/AVvXsEgNSEHcoJbbtVGN9SdDDnSU_-yKGbBHNJrLwmp8L1g1psbDjwSnF4q5-knHbsG60TvmFbS-DY4K2-jhATU1Varrx4vPnlmWeTP3labOxVk3wAuD3xJ1Panq8G9MEtpSPwi8iyh1-Sc_EGH3N0HcLHf8V_gvOB75xyEBkZa7B4F38KoRwBjPmOQ/s597/Screenshot%202022-11-12%20at%2022.50.32.png)*

---

Le inevitabili e ovvie conseguenze di questa scelta scellerata di mettere in
vendita a otto dollari quello che fino all’altroieri era un forte indicatore
di autenticità sono state ben peggiori di una presa in giro collettiva.

Il 10 novembre qualcuno infatti ha creato un falso account usando il nome e il
logo della casa farmaceutica Eli Lilly, ha pagato gli otto dollari per avere
il bollino blu che tutti ancora considerano sinonimo di autenticazione, e poi
ha usato quel falso account per
[annunciare](https://twitter.com/rafaelshimunov/status/1591133819918114816)
che l...