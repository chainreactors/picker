---
title: Garante e non solo, ruolo, visibilità e rischi per l'innovazione
url: http://blog.cesaregallotti.it/2025/08/garante-e-non-solo-ruolo-visibilita-e.html
source: IT Service Management News
date: 2025-08-30
fetch_date: 2025-10-07T00:48:21.169550
---

# Garante e non solo, ruolo, visibilità e rischi per l'innovazione

# [IT Service Management News](http://blog.cesaregallotti.it/)

Sicurezza delle informazioni, IT service management e qualità da Cesare Gallotti

## venerdì 29 agosto 2025

### Garante e non solo, ruolo, visibilità e rischi per l'innovazione

Giuseppe Alverone degli Idraulici della privacy ha segnalato questo post su LinkedIn di Giuseppe Corasaniti: <https://www.linkedin.com/posts/giuseppe-corasaniti-95832515b_autoritaeqindipendenti-regolazione-innovazione-activity-7363435070356971522-rSjz>.

In poche parole, critica l'eccesso di protagonismo mediatico del Garante e i rischi per l'innovazione.

E in effetti la situazione richiede una riflessione approfondita. Innanzi tutto, ripeto che a me, tutta questa regolamentazione, fa bene agli affari. Però qui si corre il rischio di curare troppo il paziente e perderlo.

Dovrei averlo già scritto: le entità legislative vogliono regolamentare e spesso esagerano (basti pensare all'AI Act, che introduce notevoli complessità in parte non necessarie, il Data act introduce altre cose relative alla privacy ma a parte; si pensi anche al pasticcio italiano su NIS2 e PSNC), le autorità di controllo in parte regolamentano (il Provvedimento sugli amministratori di sistema è l'esempio più chiaro di ciò possa essere fatto male; ma nei miei molti post ho dato evidenza delle critiche al Garante privacy e ad ACN) e in parte sanzionano (gli assurdi di questa estate del Garante, oltre che quelli relativi ai mitici metadati sono una dimostrazione di quanto ciò possa essere fatto in modo difficile da seguire), gli organismi di standardizzazione continuano a pubblicare standard (l'ultimo di cui ho avuto notizia è la ISO 56001 sull'innovazione, quasi un ossimoro), auditor e formatori e consulenti di tutti i tipi impongono loro modelli, ogni tanto non adeguati all'organizzazione e ogni tanto obsoleti (ho già scritto sui modelli di valutazione del rischio e su quelli di selezione dei fornitori, ma avrei innumerevoli esempi).

Tutto questo fa sì che le organizzazioni devono rincorrere la cosiddetta "compliance", in italiano "conformità", ma propriamente "condiscendenza" o "remissività", come dice la Treccani: <https://www.treccani.it/vocabolario/compliance/>.

E infatti, remissivamente, molte spendono soldi ed energie per adeguarsi, spesso con l'approccio "non si sa mai", ossia facendo anche più di quanto richiesto perché tanti hanno paura di un'autorità inquisitoria (basti vedere quanti rallentano a 50 km/h quando sono presenti autovelox impostati a 70).

Capisco che l'Europa voglia regolamentare. Lo fa per impostazione filosofica, che tende a proteggere i cittadini, e di questo ne sono grato e non cambierei mai con gli Stati Uniti, tanto generosi nei media, tanto spietati nella realtà. Lo fa come strategia di mercato, sperando in qualche modo di rallentare l'invasione straniera.

Ma in tutto questo, almeno dal punto di vista informatico, nessuno ha sviluppato sistemi alternativi a quelli made in USA. L'ha fatto la Cina (non so più citare un articolo sul Corriere della Sera di fine luglio) e infatti si contrappone fieramente alle provocazioni di Trump, non l'ha fatto l'Europa che ha promosso l'industria 4.0, l'informatizzazione delle scuole (e lasciamo perdere le garanzie dove sono finite, con i giganti USA che ci sguazzano, oltre al modello educativo non ponderato) e... cosa? Alcuni Paesi hanno attuato facilitazioni per l'ingresso dei giganti USA. Ma queste sono strategie miopi.

Non lo dico perché voglio l'Europa (o l'Italia) ancora grandi perché penso alla superiorità dell'uomo europeo (che discende anche dal Neanderthal e quindi non avrebbe senso), ma perché il destino di un Paese colonizzato è quello di essere sfruttato e di deperire e non è quello che voglio per i miei figli.

Allora cosa fare? Non ne ho idea, ovviamente. So solo che, come minimo, su queste cose bisogna essere consapevoli.

Ecco, finalmente ho scritto più o meno quello che ha frullato in testa in questi mesi estivi.

Pubblicato da

[Cesare Gallotti](https://www.blogger.com/profile/02941990619036529409 "author profile")

alle
[17:27:00](http://blog.cesaregallotti.it/2025/08/garante-e-non-solo-ruolo-visibilita-e.html "permanent link")

[![](https://resources.blogblog.com/img/icon18_email.gif)](https://www.blogger.com/email-post/3090080509035095684/6364436903684674063 "Post per email")

[![](https://resources.blogblog.com/img/icon18_edit_allbkg.gif)](https://www.blogger.com/post-edit.g?blogID=3090080509035095684&postID=6364436903684674063&from=pencil "Modifica post")

[Invia tramite email](https://www.blogger.com/share-post.g?blogID=3090080509035095684&postID=6364436903684674063&target=email "Invia tramite email")[Postalo sul blog](https://www.blogger.com/share-post.g?blogID=3090080509035095684&postID=6364436903684674063&target=blog "Postalo sul blog")[Condividi su X](https://www.blogger.com/share-post.g?blogID=3090080509035095684&postID=6364436903684674063&target=twitter "Condividi su X")[Condividi su Facebook](https://www.blogger.com/share-post.g?blogID=3090080509035095684&postID=6364436903684674063&target=facebook "Condividi su Facebook")[Condividi su Pinterest](https://www.blogger.com/share-post.g?blogID=3090080509035095684&postID=6364436903684674063&target=pinterest "Condividi su Pinterest")

Etichette:
[Cultura digitale](http://blog.cesaregallotti.it/search/label/Cultura%20digitale),
[Minacce e attacchi](http://blog.cesaregallotti.it/search/label/Minacce%20e%20attacchi),
[Novità legali](http://blog.cesaregallotti.it/search/label/Novit%C3%A0%20legali)

#### Nessun commento:

#### Posta un commento

[Post più recente](http://blog.cesaregallotti.it/2025/08/usare-lia-per-la-vita-personale.html "Post più recente")

[Post più vecchio](http://blog.cesaregallotti.it/2025/08/guida-edpb-sui-rischi-degli-llm.html "Post più vecchio")
[Home page](http://blog.cesaregallotti.it/)

Iscriviti a:
[Commenti sul post (Atom)](http://blog.cesaregallotti.it/feeds/6364436903684674063/comments/default)

* [Home cesaregallotti.it](http://www.cesaregallotti.it/index.html)
* [Servizi](http://www.cesaregallotti.it/Servizi.html)
* [Competenze](http://www.cesaregallotti.it/Competenze.html)
* [Pubblicazioni](http://www.cesaregallotti.it/Pubblicazioni.html)
* [Risorse on-line](http://www.cesaregallotti.it/Risorse_on_line.html)
* [Normativa](http://www.cesaregallotti.it/Normativa.html)
* [Newsletter](http://www.cesaregallotti.it/Newsletter.html)
* [Blog](http://blog.cesaregallotti.it/)
* [Contatti](http://www.cesaregallotti.it/Contatti.html)

[![Creative Commons Licence](http://i.creativecommons.org/l/by/4.0/88x31.png)](http://creativecommons.org/licenses/by/4.0/deed.en_GB)
IT Service Management News  by [Cesare Gallotti](www.cesaregallotti.it) is licensed under a [Creative Commons Attribution 4.0 International License](http://creativecommons.org/licenses/by/4.0/deed.en_GB).

Link, articoli e altre notizie su <http://www.cesaregallotti.it/>.

E' possibile iscriversi alla newsletter seguendo le istruzioni nella [specifica pagina web](http://www.cesaregallotti.it/Newsletter.html).

Cookie: questo blog è gestito da Blogger (Google) e questa è la sua informativa: <http://bit.ly/1IvDrsv>. Io ho usato solo funzionalità standard proposte da Blogger.

[![](https://blogger.googleusercontent.com/img/a/AVvXsEjnXZjqeW7yaRPjHFzb-FvJEsIspEKWyZR2ptNll05499Mc8RtXWgJ20F2AI1bZKHUFYB1phy6uH1IM3nPPyH8uPC1Gj0s4b-U4T1Qf5iWS--nEOdcuXAW5wVECyUZWz1Hn8pmowXhrBnxMTfkpcq7leN6uwR5wQIUE1hEx-8i9_hTcOxee64VJ5Q8OCw=s378)](http://blog.cesaregallotti.it/p/blog-page.html)

[![](https://blogger.googleusercontent.com/img/a/AVvXsEhAoL5kwmZ6bVwW69Ofgn-cweipB9S9geYJ27nn_O7z23bLMfXprsGOKQmE2VVeRqUjWqSojM_BYLLxQLmvi67gev-X5IyxUMiqMmYfZiG2fdQ2PSrNrzLI_lxc_7myPAYVWAvzD8Nsvm0uT793dGGpAX3db4brnQMQtZ7TvuAWBzc_DGNEM_bd0Rz9Pw=s378)](https://blog.cesaregallotti.it/p/blog-page_20.html)

## Iscriviti a questo Blog

![](https://resources.blogblog.com/img/widgets/arrow_dropdown.gif)
![](https://resources.blogblog.com/img/icon_feed12.png)
Post

...