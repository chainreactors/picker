---
title: Weekly Threats N. 2 2023
url: https://www.ts-way.com/it/weekly-threats/2023/01/13/weekly-threats-n-2-2023/
source: Over Security - Cybersecurity news aggregator
date: 2023-01-14
fetch_date: 2025-10-04T03:54:20.634893
---

# Weekly Threats N. 2 2023

[![TS Way](/wp-content/uploads/TS-Way.svg)](/ "Vai alla home page")
[![Telsy](/wp-content/uploads/Telsy.svg)](https://www.telsy.com/ "Vai alla home page di Telsy")

* [Threat Intelligence](https://www.ts-way.com/it/threat-intelligence/)
* [Servizi professionali](https://www.ts-way.com/it/servizi-professionali/)
* [Jobs](https://www.ts-way.com/it/jobs/)
* [Azienda](https://www.ts-way.com/it/azienda/)
* [Risorse](https://www.ts-way.com/it/risorse/)

[WEEKLY THREATS](https://www.ts-way.com/it/risorse/category/weekly-threats-it/)

# Weekly Threats N. 2 2023

13 Gennaio 2023

Condividi

![](https://www.ts-way.com/wp-content/uploads/2018/04/weekly_threats-350x175.jpg)

Rassegna delle notizie raccolte quotidianamente dal **CIOC di TS-WAY** per il piano BASIC di TS-Intelligence.

**In sintesi**:

* Europa orientale: diverse offensive prendono di mira la regione
* APT: tracciate attività di Callisto, Dark Pink, APT-C-36 e PROMETHIUM
* Royal Mail, Air France, KLM e DNV: segnalati diversi incidenti informatici

Nella settimana che sta per concludersi diversi **attacchi DDoS** **di matrice hacktivista filorussa** hanno preso di mira target dell’Europa orientale. Il collettivo **NoName057(16)** ha rivendicato offensive contro il Ministero delle Finanze e diversi istituti bancari danesi, il Ministero degli Affari Esteri ceco e diversi portali polacchi, lituani, cechi, lettoni ed estoni. Dal canto suo, dopo un breve periodo di fermo, **Anonymous Russia** è tornato all’azione bersagliando alcuni portali governativi e del settore della Difesa polacchi, tra cui l’Internal Security Agency e la Military Property Agency. Inoltre, seppur di matrice non ancora nota, il Governo serbo ha segnalato un massiccio attacco DDoS rivolto contro il sito e l’infrastruttura informatica del Ministero dell’Interno.
Allontanandoci dalle operazioni DDoS, l’Information Technology and Cyber Security Service (STISC) della Moldavia ha rilasciato un advisory riguardo un’ondata di attacchi di phishing rivolta contro le istituzioni governative del Paese.

Passando al **panorama** prettamente **state-sponsored**, sono emerse diverse attività. Tra agosto e settembre 2022, il russo **Callisto** ha preso di mira tre laboratori nazionali statunitensi. Nel quadrante asiatico, invece, è stata tracciata una campagna denominata **Dark Pink** rivolta contro target di alto profilo in Cambogia, Indonesia, Malesia, Filippine, Vietnam e Bosnia-Erzegovina, che si ritiene, con moderata sicurezza, sia stata lanciata da un nuovo gruppo APT. Spostandoci in Sud America, diverse offensive attribuibili ad **APT-C-36**, hanno previsto l’impiego di un nuovo toolset e di un’elaborata catena d’infezione contro target ecuadoriani e colombiani. Infine, in Medio Oriente è stata attribuita al turco **PROMETHIUM** una campagna di spionaggio volta alla distribuzione di una versione trojanizzata dell’app Telegram per Android sotto forma di falsa app Shagle, un servizio di video-chat interamente basato sul web.

Concludiamo la nostra rassegna riportando vari **incidenti informatici** che hanno colpito diverse organizzazioni. L’azienda postale britannica Royal Mail ha dichiarato di star subendo una grave blocco dei servizi di spedizione internazionale; il settimanale satirico francese Charlie Hebdo è caduto vittima di un attacco informatico; Air France e KLM hanno informato i clienti iscritti al programma Flying Blue riguardo una violazione dei loro account; e, infine, la società norvegese DNV ha fornito maggiori dettagli in merito all’attacco ransomware il 7 gennaio 2023 ha colpito il proprio software per la gestione delle flotte marittime Shipmanager.

[post\_tags]

---

[Anonymous Russia](https://www.ts-way.com/it/risorse/tag/anonymous-russia/)
[APT-C-36](https://www.ts-way.com/it/risorse/tag/apt-c-36-it/)
[Callisto](https://www.ts-way.com/it/risorse/tag/callisto/)
[Dark Pink](https://www.ts-way.com/it/risorse/tag/dark-pink/)
[NoName057(16)](https://www.ts-way.com/it/risorse/tag/noname05716/)
[Promethium](https://www.ts-way.com/it/risorse/tag/promethium/)

### **Contenuti correlati**

![data breach kering TS-Way cover](https://www.ts-way.com/wp-content/uploads/weeeeekl2332-385x240.jpg)

![0-day SharePoint TS-Way cover](https://www.ts-way.com/wp-content/uploads/weekly222720-385x240.jpg) 28 July 2025

### [0-day SharePoint sfruttate a livello globale, attacchi DDoS e ransomware in Italia, la Russia nel mirino del Regno Unito](https://www.ts-way.com/it/risorse/2025/07/28/0-day-sharepoint-sfruttate-a-livello-globale-attacchi-ddos-e-ransomware-in-italia-la-russia-nel-mirino-del-regno-unito/)

![operation eastwood TS-Way cover](https://www.ts-way.com/wp-content/uploads/weeklttttdddd-385x240.jpg) 22 July 2025

### [Attacchi in Italia, annunciata l’Operation Eastwood, colpita Louis Vuitton](https://www.ts-way.com/it/risorse/2025/07/22/attacchi-in-italia-annunciata-loperation-eastwood-colpita-louis-vuitton/)

[![TS Way](https://www.ts-way.com/wp-content/uploads/TS-Way-Telsy-2024.svg)](/ "Vai alla home page")

## Azienda

* [Chi siamo](/azienda/)
* [Perché sceglierci](/azienda#sceglierci)
* [Lavora con noi](/jobs/)
* [Contattaci](/azienda#contattaci)

## Soluzioni

* [Threat intelligence](/threat-intelligence/)
* [Sicurezza offensiva](/servizi-professionali/)
* [Incident response](/servizi-professionali#rispostaincidenti)

## Risorse

* [Weekly Threats](/it/risorse/category/weekly-threats-it/)
* [Focus On](/it/risorse/category/focus-on/)

## Social

* [Linkedin](https://www.linkedin.com/company/ts-way-srl/)
* [X](https://twitter.com/TS_WAY_SRL)

© TS-Way 2010 – 2025 | [Privacy/cookie policy](/privacy-policy/) | [Comment policy](/comment-policy/) | [Whistleblowing](/whistleblowing/) | VAT: IT02008450567

Questo sito usa cookie necessari al suo funzionamento e alle finalità illustrate nella privacy e cookie policy. Se vuoi saperne di più o negare il consenso, consulta la policy.
Facendo click su Accetto acconsenti all’uso dei cookie.