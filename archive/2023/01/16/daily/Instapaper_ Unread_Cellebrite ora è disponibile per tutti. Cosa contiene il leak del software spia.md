---
title: Cellebrite ora è disponibile per tutti. Cosa contiene il leak del software spia
url: https://www.insicurezzadigitale.com/cellebrite-ora-e-disponibile-per-tutti-cosa-contiene-il-leak-del-software-spia/
source: Instapaper: Unread
date: 2023-01-16
fetch_date: 2025-10-04T04:00:28.798939
---

# Cellebrite ora è disponibile per tutti. Cosa contiene il leak del software spia

[(in)sicurezza digitale](https://insicurezzadigitale.com/)

* Incidenti e violazioni
  + [Roundup – Flash](https://insicurezzadigitale.com/category/roundup/)
  + [Incidenti e Violazioni](https://insicurezzadigitale.com/category/incidenti-e-violazioni/)
  + [Phishing](https://insicurezzadigitale.com/category/phishing/)
  + [Privacy](https://insicurezzadigitale.com/category/privacy/)
  + [Data Breach](https://insicurezzadigitale.com/category/data-breach/)
* [Ransomware](https://insicurezzadigitale.com/category/ransomware/)
* [Malware e Vulnerabilità](https://insicurezzadigitale.com/category/malware-e-vulnerabilita/)
  + [Analisi](https://insicurezzadigitale.com/category/analisi/)
* [La stampa dice](https://insicurezzadigitale.com/la-stampa-dice/)
* Altro…
  + [Chi siamo](https://insicurezzadigitale.com/chi-siamo/)
  + [> Whistleblowing <](https://insicurezzadigitale.com/whistleblowing/)
  + [Eventi](https://insicurezzadigitale.com/category/eventi/)
  + [Editoriali di Dario Fadda](https://blogsicurezza.myblog.it/)
  + [Data Leaks list](https://insicurezzadigitale.com/data-leaks-list/)
  + [Archivio Cyber Security Notes](https://insicurezzadigitale.com/archivio-cyber-security-notes/)
  + [Archivio Malware samples](https://insicurezzadigitale.com/archivio-malware-samples/)
  + [Infosec Tools list](/tool)
* Il Network
  + [NINAsec – Newsletter](https://ninasec.substack.com/)
  + [Spcnet.it](https://www.spcnet.it)
  + [Ziobudda](https://www.ziobudda.org)
  + [ilGlobale.it](https://www.ilglobale.it)
  + [SecureBulletin.com](https://securebulletin.com/)
* [I Forums](https://forum.ransomfeed.it/)

[Data Breach](https://insicurezzadigitale.com/category/data-breach/)

# Cellebrite ora è disponibile per tutti. Cosa contiene il leak del software di hacking

![](https://secure.gravatar.com/avatar/0706373a7341ff1dd0bc60952232b77edfc2fcce715f4397e0ecab569e94cfc0?s=48&d=mm&r=g)

Dario Fadda
15 Gennaio 2023

![](https://insicurezzadigitale.com/wp-content/uploads/2023/01/cellebrite-ufed-touch.jpg)

Si parla di:

Toggle

* [Perché Cellebrite è importante](#Perche_Cellebrite_e_importante)
* [Cosa contiene il leak di Cellebrite](#Cosa_contiene_il_leak_di_Cellebrite)
* [La sorveglianza dei dissidenti, diventa un problema per tutti](#La_sorveglianza_dei_dissidenti_diventa_un_problema_per_tutti)

Tramite l’azione di un whistleblower che rimane anonimo, l’organizzazione [Enlace Hacktivista](https://enlacehacktivista.org) pubblica 1.7 TB di dati interni della **società israeliana Cellebrite** e del suo concorrente svedese, MSAB. I software di Cellebrite sono una eccellenza nel campo della sorveglianza per forze di polizia di tutto il mondo. Proprio di recente, per i fatti che hanno coinvolto il Campidoglio nel 6 gennaio 2021, un gran numero di rivoltosi del gruppo Oath Keepers sono stati identificati ed indagati proprio grazie a queste tecnologie.

## Perché Cellebrite è importante

Cellebrite è una società di digital forensics che è stata sotto esame per presunte violazioni delle libertà civili e della privacy. Il loro core business è lo sviluppo di una serie di tools che consentono di effettuare analisi forensi su telefoni e device tecnologici, al fine di eseguire indagini di polizia e sorveglianza su determinate persone target. Si tratta dunque di un tool estremamente potente e sofisticato di cyber spionaggio che la società vende ad organizzazioni e governi in giro per il mondo.

I problemi nascono quando iniziano ad emergere [rapporti](https://cpj.org/2021/07/botswana-cellebrite-search-journalists-phone/) secondo cui la società ha venduto la sua tecnologia a governi con scarsi risultati in materia di diritti umani, consentendo loro di spiare i cittadini. Infatti sembra che Cellebrite, semplicemente per dar corso al proprio business, guardi con scarsa attenzione quali sono i suoi clienti, purché paganti, con il risultato di vendere la propria tecnologia (estremamente potente), anche a tutti quegli Stati nei quali la sorveglianza e la cura dei diritti umani delle persone, sono un problema non minore. Negando di fatto una vita regolare ad attivisti e giornalisti, la cui attività risulta essere (in questo modo) nettamente compromessa.

Questa premessa è doverosa per comprendere le motivazioni trainanti del whistleblowser che ha condotto questa operazione.

## Cosa contiene il leak di Cellebrite

L’archivio condiviso via Torrent e poi rilanciato (e del quale ne mantengono anche un seed permanente) da [DDoSecrets](https://ddosecrets.com/wiki/Cellebrite_and_MSAB), è un grosso file di circa 1 terabyte e mezzo, e contiene praticamente tutto il prodotto. Il pacco intero, a costo zero.

Dentro c’è **tutto il necessario per mettere in piedi l’intera infrastruttura venduta da Cellebrite**, sia lato Windows che Mac OS. Ovviamente questo non peserebbe così tanto, anche se i tools sono tanti e complessi. Ma il grosso dei gigabytes è occupato da **tutte le traduzioni** utili ad un funzionamento globale del software.

[![](https://www.insicurezzadigitale.com/wp-content/uploads/2023/01/Screenshot-2023-01-15-at-00-47-55-Index-of-cellebrite-Cellebrite-Physical-Analyzer-.png)](https://www.insicurezzadigitale.com/wp-content/uploads/2023/01/Screenshot-2023-01-15-at-00-47-55-Index-of-cellebrite-Cellebrite-Physical-Analyzer-.png)

E anche **tutte le mappe** per le varie funzioni relative alla geolocalizzazione. Ci sono archivi di lingua (con traduzioni) e mappe praticamente di tutto il mondo.

[![](https://www.insicurezzadigitale.com/wp-content/uploads/2023/01/Screenshot-2023-01-15-at-00-52-09-Index-of-cellebrite-Cellebrite-Physical-Analyzer-Ultra-.png)](https://www.insicurezzadigitale.com/wp-content/uploads/2023/01/Screenshot-2023-01-15-at-00-52-09-Index-of-cellebrite-Cellebrite-Physical-Analyzer-Ultra-.png)

Da qui la dimensione del leak di 1.7 TB.

Il tutto è accompagnato anche da PDF tecnici dell’azienda, per i clienti, con spiegazioni di come implementare le proprie tecnologie con i target cui abbiano a che fare. Schemi di collegamento tramite cavo USB, operazioni forensi da fare su telefoni privi di batteria o senza cavo elettrico.

## La sorveglianza dei dissidenti, diventa un problema per tutti

Le tecnologie mobili ormai accompagnano (anzi estendono) le nostre vite, l’abuso di questi dispositivi (sempre più *personali*) con tecnologie così avanzate come questa di Cellebrite, può causare un serio problema non più ignorabile.

Società che fanno di questo il proprio core business, dovrebbero essere sottoposte a controlli e vincoli legislativi abbastanza stringenti sul campo d’azione e sul come e con chi intrattenere affari. Sempre che si voglia un mondo democratico e che rispetti i diritti (universalmente riconosciuti) delle persone.

##### < tags />

[Cellebrite](https://insicurezzadigitale.com/tag/cellebrite/)[ddosecrets](https://insicurezzadigitale.com/tag/ddosecrets/)[infosec](https://insicurezzadigitale.com/tag/infosec/)

##### < condividi />

[Twitter](https://twitter.com/intent/tweet?text=Cellebrite+ora+%C3%A8+disponibile+per+tutti.+Cosa+contiene+il+leak+del+software+di+hacking&url=https://insicurezzadigitale.com/cellebrite-ora-e-disponibile-per-tutti-cosa-contiene-il-leak-del-software-spia/)
[Facebook](https://www.facebook.com/sharer/sharer.php?u=https://insicurezzadigitale.com/cellebrite-ora-e-disponibile-per-tutti-cosa-contiene-il-leak-del-software-spia/)
[LinkedIn](https://www.linkedin.com/shareArticle?mini=true&url=https://insicurezzadigitale.com/cellebrite-ora-e-disponibile-per-tutti-cosa-contiene-il-leak-del-software-spia/&title=Cellebrite+ora+%C3%A8+disponibile+per+tutti.+Cosa+contiene+il+leak+del+software+di+hacking)

[== articolo precedente ==](https://insicurezzadigitale.com/scattered-spider-sfrutta-vulnerabilita-windows-per-attacchi-byovd/)

[:: articolo successivo ::](https://insicurezzadigitale.com/disponibile-il-decryptor-per-il-ransomware-bianlian/)

### Una risposta a “Cellebrite ora è disponibile per tutti. Cosa contiene il leak del software di hacking”

1. [Cellebri...