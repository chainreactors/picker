---
title: CERT-AGID 31 maggio – 6 giugno: LiberoMail sotto attacco e una nuova campagna MintsLoader
url: https://www.securityinfo.it/2025/06/09/cert-agid-31-maggio-6-giugno-liberomail-sotto-attacco-e-una-nuova-campagna-mintsloader/?utm_source=rss&utm_medium=rss&utm_campaign=cert-agid-31-maggio-6-giugno-liberomail-sotto-attacco-e-una-nuova-campagna-mintsloader
source: Securityinfo.it
date: 2025-06-10
fetch_date: 2025-10-06T22:57:31.717875
---

# CERT-AGID 31 maggio – 6 giugno: LiberoMail sotto attacco e una nuova campagna MintsLoader

Aggiornamenti recenti Ottobre 6th, 2025 3:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 31 maggio – 6 giugno: LiberoMail sotto attacco e una nuova campagna MintsLoader

Giu 09, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/06/09/cert-agid-31-maggio-6-giugno-liberomail-sotto-attacco-e-una-nuova-campagna-mintsloader/#respond)

---

Nel corso della settimana, il CERT-AGID ha identificato e analizzato **47 campagne malevole** all’interno del panorama italiano.

Di queste, **20 erano espressamente rivolte a obiettivi situati in Italia**, mentre le restanti 27, pur non avendo un target specifico, hanno comunque coinvolto il territorio nazionale.

A supporto dell’attività di difesa informatica, sono stati condivisi con gli enti accreditati **751 indicatori di compromissione** rilevati nel corso del monitoraggio.

### I temi della settimana

Sono stati **18 i temi sfruttati nel corso della settimana** per veicolare campagne malevole sul territorio italiano.

Tra questi, il tema più ricorrente è stato quello degli **Ordini**, utilizzato in dodici campagne veicolate via email. Tutte avevano come finalità la distribuzione di malware.

In particolare, undici campagne erano di carattere generico: tre associate al malware Remcos, tre a FormBook, due a SnakeKeylogger, e le restanti a RedLine, PureCrypter e AgentTesla. Due campagne erano invece specificamente indirizzate al contesto italiano, una con Remcos e una con FormBook, entrambe diffuse tramite allegati malevoli.

Il tema dei **Pagamenti** ha caratterizzato quattro campagne email, tutte con finalità malware. Due erano generiche, basate su comunicazioni fraudolente legate a transazioni inesistenti, entrambe orientate alla distribuzione di SnakeKeylogger.

Le altre due campagne erano rivolte a destinatari italiani: una veicolava Remcos, mentre l’altra, riconducibile alla famiglia MintLoader, si distingueva per l’uso della posta elettronica certificata, espediente mirato ad aumentare la fiducia e la credibilità percepita dal destinatario.

![](https://www.securityinfo.it/wp-content/uploads/2025/06/cover.jpg)

Nel corso della settimana, il CERT-AGID ha identificato e analizzato 47 campagne malevole ed emesso 751 indicatori di compromissione.

Il tema delle mancate consegne (“**Undelivered**”), è stato sfruttato in quattro campagne di phishing, tutte generiche. In questi casi, le email hanno simulato notifiche di mancata consegna, spingendo l’utente a cliccare su link dannosi per aggiornare o verificare le proprie credenziali email.

Tra i marchi utilizzati per conferire legittimità alle comunicazioni figurano cPanel e Roundcube. L’obiettivo è sempre l’esfiltrazione delle credenziali di accesso alle webmail.

Infine, il tema degli **Aggiornamenti** ha accompagnato quattro campagne email. Una di queste, a carattere generico, è risultata mirata alla diffusione del malware AsyncRat. Un’altra, rivolta specificamente al contesto italiano, ha simulato una comunicazione ufficiale proveniente dall’Università di Padova, con il chiaro intento di sottrarre le credenziali di accesso di studenti e personale.

I restanti temi osservati nella settimana sono stati impiegati in campagne malevole di vario tipo, riconducibili sia alla distribuzione di malware sia a operazioni di phishing, confermando una varietà costante nei tentativi di compromissione.

Tra gli eventi di maggiore rilievo registrati nel corso della settimana, il CERT-AGID ha segnalato la prosecuzione della già discussa campagna di phishing mirata a **studenti e personale dell’Università di Padova**.

In questo attacco, le vittime hanno ricevuto email ingannevoli che li invitavano ad aggiornare il proprio account istituzionale, reindirizzandoli verso una pagina di login falsa, accuratamente modellata per replicare l’interfaccia ufficiale dell’ateneo.

L’obiettivo è come sempre la sottrazione delle credenziali di accesso. A seguito della scoperta, l’università è stata prontamente informata e sono state avviate le operazioni di takedown dei domini coinvolti nella campagna.

È stata inoltre individuata una **nuova campagna di malspam** in lingua italiana, finalizzata alla diffusione del loader **MintsLoader** tramite **caselle PEC compromesse**. Si tratta della nona manifestazione di questo schema di attacco dall’inizio dell’anno.

![](https://www.securityinfo.it/wp-content/uploads/2025/06/CERT-AGID-temi-1.png)

Fonte: CERT-AGID

Particolarmente degna di nota è la scelta temporale dell’operazione: l’invio dei messaggi è infatti avvenuto **subito dopo una festività nazionale**, coerentemente con una strategia ormai consolidata che punta a colpire nei giorni feriali.

L’intento è **sfruttare la ripresa dell’attività lavorativa**, quando gli utenti sono più propensi ad aprire email potenzialmente legate a pratiche amministrative o professionali. I dettagli operativi sono stati approfonditi in una comunicazione pubblicata dal CERT-AGID.

Infine, è emersa una campagna di phishing in italiano che ha preso di mira gli **utenti di LiberoMail**. Le email fasulle chiedevano il pagamento di una fattura in...