---
title: CERT-AGID 6 – 13 dicembre: 416.000 record diffusi online
url: https://www.securityinfo.it/2024/12/16/cert-agid-6-13-dicembre-416-000-record-diffusi-online/?utm_source=rss&utm_medium=rss&utm_campaign=cert-agid-6-13-dicembre-416-000-record-diffusi-online
source: Securityinfo.it
date: 2024-12-17
fetch_date: 2025-10-06T19:42:37.397082
---

# CERT-AGID 6 – 13 dicembre: 416.000 record diffusi online

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 6 – 13 dicembre: 416.000 record diffusi online

Dic 16, 2024  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [Intrusione](https://www.securityinfo.it/category/news/intrusione/), [Malware](https://www.securityinfo.it/category/news/malware-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2024/12/16/cert-agid-6-13-dicembre-416-000-record-diffusi-online/#respond)

---

Nel corso della settimana, il **CERT-AGID** ha identificato e analizzato **39 campagne malevole** nel panorama italiano di sua competenza.

Di queste, **20 erano mirate specificamente a obiettivi italiani**, mentre le restanti 19, seppur generiche, hanno avuto ripercussioni anche in Italia. Per gli enti accreditati, il CERT-AGID ha reso disponibili i 446 indicatori di compromissione (IoC) rilevati.

### I temi della settimana

Questa settimana sono stati individuati **17 temi utilizzati** per condurre campagne malevole sul territorio italiano.

Tra i più rilevanti emergono come sempre il **Banking**, impiegato per diverse campagne di phishing tramite PEC ai danni dei clienti di Intesa Sanpaolo. È stato inoltre sfruttato per diffondere i malware Irata e RedLine, rispettivamente tramite SMS ed email.

![](https://www.securityinfo.it/wp-content/uploads/2024/12/CERT-AGID-1.jpg)

Nel corso della settimana, il CERT-AGID ha identificato e analizzato 39 campagne malevole e reso disponibili 446 indicatori di compromissione (IoC).

A seguire troviamo il tema dei **Pagamenti**, utilizzato in campagne di phishing sia italiane che internazionali mirate a Microsoft, ho. Mobile e SumUp. Il tema è stato inoltre strumento per la diffusione dei malware AgentTesla e Formbook.

Quello degli **Aggiornamenti** è stato un tema centrale in campagne di phishing italiane ai danni di cPanel e sfruttato per diffondere il malware Babadeda.

Il tema **Preventivo** è stato invece utilizzato in campagne di phishing italiane via PEC contro Aruba, nonché per la diffusione dei malware AsyncRAT e Formbook.

Il tema **Legale** è stato invece un argomento frequentemente sfruttato nelle ultime settimane, ed è stato usato per veicolare diverse famiglie di malware. In particolare, questa settimana ha favorito la diffusione di LummaStealer e Rhadamanthys.

Gli altri temi rilevati hanno contribuito a una varietà di campagne di phishing e malware, confermando la diversificazione degli attacchi nel contesto italiano.

Tra gli eventi di maggiore rilievo della settimana, spicca una **campagna di smishing ai danni dell’INPS**. Attraverso un messaggio SMS fraudolento, che simula una comunicazione urgente dall’ente previdenziale, le vittime vengono indirizzate a un sito web che replica il portale ufficiale dell’INPS. Qui vengono raccolte i**nformazioni personali e finanziarie**, tra cui nome, cognome, codice fiscale, numero di telefono, dati della carta di credito e IBAN.

I dati rubati vengono poi **inviati a un bot Telegram**, utilizzato dagli attaccanti come infrastruttura di comando e controllo.

Inoltre, sono stati **divulgati i database di due enti italiani**, con l’esposizione di un numero significativo di dati personali.

![](https://www.securityinfo.it/wp-content/uploads/2024/12/CERT-AGID-temi-1.png)

Fonte: CERT-AGID

Nel dicembre 2024, un attacco informatico ha colpito l’Avis Intercomunale Arnaldo Colombo, portando alla pubblicazione online di circa 420.000 record contenenti informazioni come nome, codice fiscale, indirizzo e gruppo sanguigno.

L’azione è stata rivendicata dal collettivo ransomware Argonauts. Un altro attacco, risalente a novembre, ha interessato l’editore italiano EDT.

È stato solo questa settimana che i dati sono stati diffusi online: oltre 416.000 record, comprensivi di indirizzi email e password degli utenti, sono stati pubblicati, aggravando ulteriormente l’impatto della violazione.

### Malware della settimana

Nel corso della settimana sono state individuate **nove famiglie di malware** che hanno colpito il territorio italiano attraverso diverse campagne.

Tra quelle di maggiore rilievo troviamo **FormBook**, al centro di una campagna italiana a tema “Pagamenti” e di tre campagne generiche legate ai temi “Delivery”, “Preventivo” e “Fattura”. Questi attacchi sono stati diffusi tramite email contenenti allegati ZIP e XLA.

**AgentTesla** è stato rilevato in tre campagne generiche a tema “Pagamenti” e “Delivery”, veicolate attraverso email con allegati ZIP e 7Z.

**Irata** ha interessato l’Italia con due campagne a tema “Banking”, diffondendo un file APK malevolo tramite SMS. **Babadeda** è stato protagonista di una campagna italiana legata al tema “Aggiornamenti”, diffusa attraverso email contenenti un allegato RAR con file LNK.

![](https://www.securityinfo.it/wp-content/uploads/2024/12/CERT-AGID-malware-2.png)

Fonte: CERT-AGID

**LummaStealer** è stato individuato in una campagna italiana a tema “Legale”, veicolata tramite email con allegati ZIP e 7Z. **Zanubis** è emerso in una campagna generica legata al tema “TikTok”, diffondendo un APK malevolo tramite SMS.

**Rhadamanthys** è stato rilevato in una campagna generica a tema “Legale”, trasmessa tramite email con allegato ZIP contenente un file PDF malevolo.

**AsyncRAT** è stato al centro di una campagna italiana a tema “Fattura”, diffusa tramite email con allegato ZIP. **Redline**, infine, è stato rilevato in una campagna generica a tema “Banking”, veicolata attraverso email c...