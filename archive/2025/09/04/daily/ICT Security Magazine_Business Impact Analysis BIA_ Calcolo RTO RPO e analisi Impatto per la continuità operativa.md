---
title: Business Impact Analysis BIA: Calcolo RTO RPO e analisi Impatto per la continuità operativa
url: https://www.ictsecuritymagazine.com/articoli/business-impact-analysis-bia-calcolo-rto-rpo-e-analisi-impatto-per-la-continuita-operativa/
source: ICT Security Magazine
date: 2025-09-04
fetch_date: 2025-10-02T19:39:22.466251
---

# Business Impact Analysis BIA: Calcolo RTO RPO e analisi Impatto per la continuità operativa

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Intelligence](https://www.ictsecuritymagazine.com/argomenti/geopolitica-e-intelligence/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Template BIA Business Impact Analysis calcolo RTO RPO risk assessment continuità operativa istituti finanziari analisi impatto](https://www.ictsecuritymagazine.com/wp-content/uploads/untitled-design-8_mMNfi8ln.png)

# Business Impact Analysis BIA: Calcolo RTO RPO e analisi Impatto per la continuità operativa

A cura di:[Chiara Cavicchioli](#molongui-disabled-link)  Ore 3 Settembre 202517 Settembre 2025

Questo articolo prosegue la [serie](https://www.ictsecuritymagazine.com/articoli/bcp/) di approfondimenti dedicati alla *Business Continuity* ISO 22301, concentrandosi sulla fase operativa cruciale: l’implementazione del template di B*usiness Impact Analysis* (BIA). Dopo aver analizzato contesto organizzativo e leadership, entriamo nel vivo del processo di identificazione dei processi critici, calcolo di RTO e RPO, e definizione delle soluzioni di continuità operativa per garantire la resilienza aziendale.

## Implementazione Template BIA: dalla teoria alla pratica

Una volta identificato il contesto organizzativo e ottenuto il supporto del *Top Management*, è possibile avviare il processo di realizzazione e implementazione di un programma di *Business Continuity*.

Il programma inizia con l’identificazione delle linee di business critiche e vitali per l’organizzazione e il *Risk Assessment* propedeutico a determinare il *Risk Appetite* e la *Risk Tolerance* dell’organizzazione.

L’identificazione delle linee di business critiche e vitali può avvenire in tre modi differenti:

1. viene comunicata dal *Top Management*;
2. viene identificata grazie alle *Business Impact Analysis*;
3. viene identificata tramite analisi di mercato e dei *competitor*.

Riprendendo l’esempio dell’istituto finanziario, il *Top Management*, dopo aver effettuato il *Risk Assesment,* fornisce il *Risk Appetite*, la *Risk Tolerance* e la *Risk Capacity*, che rispettivamente indicano:

* ***Risk Appetite*** **–** l’ammontare e tipo di rischio che un’organizzazione è disposta a perseguire o ritenere (ISO Guide 73:2009 – Risk Management Vocabulary);
* ***Risk Tolerance*** **–** la disponibilità dell’organizzazione o delle parti interessate a sostenere il rischio, dopo il suo trattamento, al fine di raggiungere i propri obiettivi (ISO Guide 73:2009 – Risk Management Vocabulary);
* ***Risk Capacity*** **–** l’ammontare di rischio massimo sopportabile per l’azienda.

È doveroso ricordare che l’attività di *Risk Assessment* è un processo volto a individuare e analizzare i rischi identificati all’interno dell’organizzazione ed è un’attività, come già riportato nella Parte I, strettamente collegata alla gestione della *Business Continuity*.

Non esistono tecniche o metodologie universali per identificare tali valori, in quanto essi variano in base alle esigenze aziendali.

Un buon punto di partenza potrebbe comunque essere il Margine di Contribuzione aziendale[[1]](#_ftn1)

A titolo esemplificativo, le metriche economiche si potrebbero dunque così suddividere:

**MARGINE DI CONTRIBUZIONE:** € 1.000.000,00

**RISK APPETITE:** € 250.000,00

**RISK TOLERANCE:** € 500.000,00

**RISK CAPACITY:** € 750.000,00

La figura 2 rappresenta, a titolo esemplificativo, come tali metriche economiche possano essere suddivise in base ai livelli di gravità (in questo caso 5) al fine di creare delle scale di impatto da utilizzare durante lo svolgimento della *Business Impact Analysis* (BIA). Tali scale possono essere variate e personalizzate anche in base al grado di precisione delle analisi che si intende perseguire.

Prendiamo ad esempio il processo bancario “Gestione Assegni Bancari”, che è stato (in questa casistica ipotetica) definito come vitale.

Al fine di analizzare tale processo, è possibile condurre l’analisi BIA in due modalità:

1. intervista 1 to 1 con il *process owner* (alternativa sempre altamente consigliabile)
2. sottoporre al *process owner* il *template* BIA, che dovrà compilare in autonomia e restituire al *[Business Continuity Manager](https://www.researchgate.net/publication/240177042_Business_Continuity_Management_Time_for_a_Strategic_Role)* o chi per lui.

Al fine di redigere un’analisi BIA il più corretta possibile, è necessario che il *process owner* recuperi o rediga anticipatamente un report o estratto dei movimenti e transazioni registrate, a cadenza giornaliera, almeno nell’ultimo trimestre, includendo anche particolari periodi di picco noti.

Inoltre, è sempre consigliabile (ove possibile) analizzare il processo nel modo più quantitativo possibile.

Di fatto, un’analisi troppo qualitativa potrebbe portare a un risultato finale troppo basato sulla soggettività del *process owner.*

Una BIA correttamente impostata, invece, deve permettere di raccogliere almeno le seguenti informazioni:

* informazioni circa il compilatore, il ruolo e l’ufficio di appartenenza;
* il processo oggetto di analisi;
* una tabella, o elenco, in cui valorizzare i potenziali impatti economici, reputazionali e normativi (almeno) che il processo porterebbe all’organizzazione in caso di fermo (si veda figura 2);
* i razionali di impatto che hanno portato alla valorizzazione degli impatti;
* il sito (o siti) in cui viene erogato il processo;
* il processo in input (ossia da quale processo il processo oggetto di analisi riceve informazioni);...