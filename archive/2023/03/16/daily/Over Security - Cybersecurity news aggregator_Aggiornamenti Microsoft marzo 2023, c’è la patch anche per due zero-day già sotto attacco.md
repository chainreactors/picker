---
title: Aggiornamenti Microsoft marzo 2023, c’è la patch anche per due zero-day già sotto attacco
url: https://www.cybersecurity360.it/news/aggiornamenti-microsoft-marzo-2023-ce-la-patch-anche-per-due-zero-day-gia-sotto-attacco/
source: Over Security - Cybersecurity news aggregator
date: 2023-03-16
fetch_date: 2025-10-04T09:47:00.228626
---

# Aggiornamenti Microsoft marzo 2023, c’è la patch anche per due zero-day già sotto attacco

[Vai al contenuto principale](#main-content)
[Vai al footer](#footer-content)

![logo](data:image/png;base64...)![logo](https://cdnd360.it/networkdigital360/nd360-neg.svg)

[I NOSTRI SERVIZI](https://www.cybersecurity360.it/about-network)

Menu

[![Vai alla homepage di CyberSecurity](data:image/png;base64...)![Vai alla homepage di CyberSecurity](https://dnewpydm90vfx.cloudfront.net/wp-content/uploads/2024/03/cybersecurity_logo-768x55.png)](https://www.cybersecurity360.it)

## Aggiornamenti Microsoft marzo 2023: c’è la patch per due zero-day già sotto attacco, una in Outlook

* [Cybersecurity Nazionale](https://www.cybersecurity360.it/cybersecurity-nazionale/)
* Malware e attacchi
  + [Malware e attacchi](https://www.cybersecurity360.it/nuove-minacce/)
  + [Ransomware](https://www.cybersecurity360.it/nuove-minacce/ransomware/)
* Norme e adeguamenti
  + [Norme e adeguamenti](https://www.cybersecurity360.it/legal/)
  + [Privacy e Dati personali](https://www.cybersecurity360.it/legal/privacy-dati-personali/)
* [Soluzioni aziendali](https://www.cybersecurity360.it/soluzioni-aziendali/)
* [Cultura cyber](https://www.cybersecurity360.it/cultura-cyber/)
* [News, attualità e analisi Cyber sicurezza e privacy](https://www.cybersecurity360.it/news/)
* [Corsi cybersecurity](https://www.cybersecurity360.it/corsi-cybersecurity/)
* [Chi siamo](https://www.cybersecurity360.it/about/)

* [![Vai alla homepage di CyberSecurity](data:image/png;base64...)![Vai alla homepage di CyberSecurity](https://dnewpydm90vfx.cloudfront.net/wp-content/uploads/2024/03/cybersecurity_neg_logo-768x55.png)](https://www.cybersecurity360.it)
* Seguici
* + [twitter](https://twitter.com/Cybersec360)
  + [linkedin](https://www.linkedin.com/company/cybersecurity360/)
  + [Newsletter](https://www.cybersecurity360.it/newsletter-signin/)
  + [Rss Feed](#rssModal)
  + [Chi siamo](https://www.cybersecurity360.it/about)
* AREA PREMIUM
* [Whitepaper](https://www.cybersecurity360.it/whitepaper/)
* [Eventi](https://www.cybersecurity360.it/eventi/)
* [Webinar](https://www.cybersecurity360.it/webinar/)
* CANALI
* [Cybersecurity nazionale](https://www.cybersecurity360.it/cybersecurity-nazionale/)
* [Malware e attacchi](https://www.cybersecurity360.it/nuove-minacce/)
* + [Ransomware](https://www.cybersecurity360.it/nuove-minacce/ransomware/)* [Norme e adeguamenti](https://www.cybersecurity360.it/legal/)
  * + [Privacy e Dati personali](https://www.cybersecurity360.it/legal/privacy-dati-personali/)* [Soluzioni aziendali](https://www.cybersecurity360.it/soluzioni-aziendali/)
    * [Cultura cyber](https://www.cybersecurity360.it/cultura-cyber/)
    * [L'esperto risponde](https://www.cybersecurity360.it/esperto-risponde/)
    * [News, attualità e analisi Cyber sicurezza e privacy](https://www.cybersecurity360.it/news/)
    * [Corsi cybersecurity](https://www.cybersecurity360.it/corsi-cybersecurity/)
    * [Chi siamo](https://www.cybersecurity360.it/about/)

[Cybersecurity nazionale](https://www.cybersecurity360.it/cybersecurity-nazionale/)
[Malware e attacchi](https://www.cybersecurity360.it/nuove-minacce/)
[Norme e adeguamenti](https://www.cybersecurity360.it/legal/)
[Soluzioni aziendali](https://www.cybersecurity360.it/soluzioni-aziendali/)
[Cultura cyber](https://www.cybersecurity360.it/cultura-cyber/)
[L'esperto risponde](https://www.cybersecurity360.it/esperto-risponde/)
[News, attualità e analisi Cyber sicurezza e privacy](https://www.cybersecurity360.it/news/)
[Corsi cybersecurity](https://www.cybersecurity360.it/corsi-cybersecurity/)
[Chi siamo](https://www.cybersecurity360.it/about/)

UPDATE

# Aggiornamenti Microsoft marzo 2023: c’è la patch per due zero-day già sotto attacco, una in Outlook

* [Home](https://www.cybersecurity360.it)
* [News, attualità e analisi sulla Cyber sicurezza](https://www.cybersecurity360.it/news/)

Il Patch Tuesday di marzo 2023 affronta 80 vulnerabilità in Windows e in altri prodotti Microsoft: tra queste anche due di tipo zero-day, di cui una in Outlook, che risultano essere già attivamente sfruttate in rete. Ecco tutti i dettagli e la procedura per aggiornare i propri sistemi

Pubblicato il 15 Mar 2023

[Paolo Tarsitano](https://www.cybersecurity360.it/giornalista/paolo-tarsitano/)

Editor Cybersecurity360.it

![Microsoft Patch Tuesday](data:image/png;base64...)![Microsoft Patch Tuesday](https://dnewpydm90vfx.cloudfront.net/wp-content/uploads/2019/07/Aggiornamenti-di-sicurezza-Windows-dicembre-2018.jpg)

Giornate di aggiornamenti per gli amministratori di sistema: come ogni mese, infatti, Microsoft ha avviato il rilascio del [Patch Tuesday](https://www.cybersecurity360.it/news/aggiornamenti-microsoft-febbraio-2023-corrette-tre-vulnerabilita-gia-sfruttate-in-rete-i-dettagli/) per il mese di marzo 2023 che corregge 80 vulnerabilità che interessano il sistema operativo e le sue applicazioni.

Tra queste, anche due [vulnerabilità zero-day](https://www.cybersecurity360.it/nuove-minacce/vulnerabilita-zero-day-cosa-sono-e-come-funziona-il-mercato-nero-degli-exploit/) già attivamente sfruttate dagli attori della minaccia. Ricordiamo che Microsoft classifica una vulnerabilità come zero-day se è pubblicamente divulgata o attivamente sfruttata senza che sia disponibile una correzione ufficiale.

Una di queste due vulnerabilità, la CVE-2023-23397, è stata identificata in Microsoft Outlook per Windows e potrebbe consentire a un attore delle minacce di rubare da remoto gli hash delle password semplicemente inviando un’e-mail malevola appositamente creata. In particolare, la pericolosa zero-day sarebbe stata già sfruttata dal gruppo criminale filo russo Cozy Bear.

Delle 80 vulnerabilità, 8 sono classificate come critiche, 71 hanno invece un indice di gravità importante e solo una è stata classificata con gravità moderata.

Nel dettaglio, le vulnerabilità sono così suddivise:

* 21 sono di tipo EoP (Elevation of Privilege);
* 2 consentono il bypass delle funzioni di sicurezza;
* 27 sono di tipo RCE (Remote Code Execution);
* 15 di tipo ID (Information Disclosure);
* 4 di tipo Denial of Service;
* 10 di tipo spoofing,
* 1 riguarda, infine, Edge – Chromium.

Secondo il [bollettino di sicurezza pubblicato dal CSIRT Italia](https://www.csirt.gov.it/contenuti/aggiornamenti-mensili-microsoft-al01-230315-csirt-ita), la stima d’impatto delle vulnerabilità è grave/rosso (76,12/100).

Tutti i dettagli sul Patch Tuesday di marzo 2023 sono disponibili sulla [pagina ufficiale](https://msrc.microsoft.com/update-guide/releaseNote/2023-Mar) Microsoft.

Indice degli argomenti

* [Patch Tuesday marzo 2023: i dettagli delle due zero-day](#Patch_Tuesday_marzo_2023_i_dettagli_delle_due_zero-day)
  + [Vulnerabilità critica in Microsoft Outlook](#Vulnerabilita_critica_in_Microsoft_Outlook)
  + [Vulnerabilità critica in Windows Smartscreen](#Vulnerabilita_critica_in_Windows_Smartscreen)
* [Installiamo gli aggiornamenti Microsoft](#Installiamo_gli_aggiornamenti_Microsoft)

## **Patch Tuesday marzo 2023: i dettagli delle due zero-day**

Come dicevamo, il Patch Tuesday di questo mese risolve due vulnerabilità zero-day attivamente sfruttate in attacchi.

### **Vulnerabilità critica in Microsoft Outlook**

La prima è stata tracciata come [CVE-2023-23397](https://cve.mitre.org/cgi-bin/cvename.cgi?name=CVE-2023-23397) ed è una vulnerabilità di tipo Elevation of Privilege (elevazione dei privilegi) in Microsoft Outlook per la quale un ricercatore di sicurezza informatica ha pubblicato in rete un exploit PoC.

Se sfruttata, può consentire a un attaccante di usare un’e-mail appositamente creata per forzare i dispositivi delle vittime a connettersi a una URL remota a cui viene successivamente trasmesso l’hash Net-NTLMv2 dell’account Windows compromesso.

In particolare, i messaggi malevoli di posta elettronica attivano una connessione verso un percorso UNC (Uniform Naming Connection) a una risorsa condivisa SMB su porta TCP 445 controllata dall’attaccante, che può quindi usare l’hash Net-NTLMv2 trafugato alla vittima pe...