---
title: Paragon: la vicenda dello spyware Graphite, i chiarimenti del Garante Privacy e il ruolo dell’ACN
url: https://www.ictsecuritymagazine.com/notizie/paragon-spyware-cyber/
source: ICT Security Magazine
date: 2025-02-19
fetch_date: 2025-10-06T20:58:16.062715
---

# Paragon: la vicenda dello spyware Graphite, i chiarimenti del Garante Privacy e il ruolo dell’ACN

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Paragon: spyware Graphite, i chiarimenti del Garante Privacy e il ruolo dell’ACN](https://www.ictsecuritymagazine.com/wp-content/uploads/paragon-spyware-Graphite.jpg)

# Paragon: la vicenda dello spyware Graphite, i chiarimenti del Garante Privacy e il ruolo dell’ACN

A cura di:[Redazione](#molongui-disabled-link)  Ore 18 Febbraio 202518 Febbraio 2025

Paragon Solutions ltd., società israeliana specializzata in strumenti *cyber offensive*, ha conquistato nelle ultime settimane un posto di rilievo nella cronaca nazionale e internazionale.

Vediamo in dettaglio come si sia sviluppata la vicenda, in merito alla quale si è recentemente pronunciato anche il Garante italiano per la Protezione dei dati personali.

## **Paragon Solutions: la società israeliana dietro allo spyware Graphite**

Fondata nel 2019 da alcuni ex membri dell’esercito israeliano (IDF), tutti esperti in raccolta di informazioni e *intelligence* militare, la Paragon si è sempre più specializzata nello sviluppo di strumenti di *Signal Intelligence* (SIGINT).

Alla fine del 2024 la società è stata acquisita, per circa un miliardo di dollari, da un fondo di *private equity* statunitense. Dalle [notizie trapelate](https://en.globes.co.il/en/article-us-private-equity-firm-ae-to-buy-cyberattack-co-paragon-1001496861?utm_source=substack&utm_medium=email) sembra che verrà fusa con altre aziende già in forza al Dipartimento della Difesa di Washington, entrando a far parte delle risorse di *cyber intelligence* targate USA.

Sul piano dell’offerta commerciale una delle principali soluzioni di Paragon è lo *spyware* Graphite, un *trojan* creato per intercettare le comunicazioni su app di messaggistica istantanea o via email, installandosi sui dispositivi tramite attacchi *“zero-click”*.

E lo scorso 31 gennaio è stata proprio una piattaforma di messaggistica, [Whatsapp, a denunciare l’uso del software Graphite per spiare decine di suoi utenti](https://www.reuters.com/technology/cybersecurity/metas-whatsapp-says-israeli-spyware-company-paragon-targeted-scores-users-2025-01-31/) – inclusi giornalisti, attivisti e rappresentanti di varie ONG – in 24 paesi, fra i quali l’Italia.

#### **Paragon e Pegasus: il ruolo ambiguo degli spyware nello scacchiere internazionale**

Dopo l’annuncio di Meta-Whatsapp, basato anche sulle [ricerche condotte dal Citizen Lab dell’Università di Toronto](https://www.youtube.com/watch?v=K6WLvAEYrbc), è emerso come i clienti italiani di Paragon fossero due enti istituzionali, in particolare un’agenzia di *intelligence* e un corpo di polizia.

La notizia ha rapidamente scalato le cronache nazionali ed estere, suscitando reazioni e prese di posizione; l’uso di software-spia riveste infatti un ruolo complesso nel diritto vigente, ponendo delicate questioni di bilanciamento tra difesa della sicurezza e tutela dei diritti individuali.

Dal canto suo Paragon sostiene di attuare un *“minimal use of invasion of privacy”*, sottolineando che tra le caratteristiche di Graphite non rientra l’accesso a fotocamere o microfoni dei dispositivi su cui è in esecuzione.

Afferma, inoltre, di vendere i propri prodotti solo ai governi democratici e con esclusive finalità di supporto alle indagini in ambito criminale o ad attività di prevenzione e contrasto del terrorismo. In questo modo sì contrappone strategicamente alla *competitor* NSO, creatrice del noto *spyware* Pegasus, al centro di numerose inchieste per il suo impiego contro giornalisti e politici di tutto il mondo.

Sebbene [il governo italiano abbia negato ogni coinvolgimento nelle intercettazioni](https://www.euronews.com/my-europe/2025/02/13/italian-government-denies-illegal-spying-on-journalists-and-activists-using-military-grade), Paragon avrebbe scelto di sospendere l’operatività dei propri prodotti nel nostro Paese e di rescindere il relativo accordo commerciale.

[Il motivo risiederebbe nella violazione dei termini contrattuali](https://www.bbc.com/news/articles/cvgmzdjw24yo), che formalmente escludono l’impiego di Graphite contro soggetti non coinvolti in alcuna ipotesi di reato.

A breve la vicenda sarà oggetto di un’audizione presso il Comitato parlamentare per la sicurezza della Repubblica (Copasir), dalla quale potrebbero emergere nuovi sviluppi; in corso anche una procedura di *due diligence* condotta in collaborazione tra Servizi e Agenzia per la Cybersicurezza Nazionale (ACN).

## **L’avviso del del Garante Privacy: l’uso di spyware può violare la normativa italiana**

Lo scorso 14 febbraio, [il Garante per la Protezione dei dati personali ha emesso una nota in merito alla vicenda](https://www.garanteprivacy.it/home/docweb/-/docweb-display/docweb/10103806).

Il comunicato si rivolge, senza ulteriori specificazioni, a *“tutti coloro che dovessero utilizzare lo spyware “Graphite” della società israeliana Paragon Solutions ltd, o sistemi analoghi, o dovessero utilizzare le informazioni raccolte tramite questi software”.*

Come ricorda il Garante “*tali attività, svolte al di fuori degli usi consentiti dalla legge, violano il Codice privacy e possono comportare l’applicazione di una sanzione amministrativa fino a 20 milioni di euro o al 4% del fatturato”.*

L’Autorità ribadisce, più in generale, che *“le intercettazioni di comunicazioni elettroniche che non rie...