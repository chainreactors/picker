---
title: Intelligenza Artificiale e sicurezza nazionale: la metamorfosi irreversibile del panorama strategico globale
url: https://www.ictsecuritymagazine.com/articoli/intelligenza-artificiale-sicurezza-nazionale/
source: ICT Security Magazine
date: 2025-07-03
fetch_date: 2025-10-06T23:56:34.893369
---

# Intelligenza Artificiale e sicurezza nazionale: la metamorfosi irreversibile del panorama strategico globale

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![l'impatto dell'intelligenza artificiale sulla sicurezza nazionale e le minacce cyber emergenti nel 2025](https://www.ictsecuritymagazine.com/wp-content/uploads/untitled-design_FM4tD1HD.png)

# Intelligenza Artificiale e sicurezza nazionale: la metamorfosi irreversibile del panorama strategico globale

A cura di:[Mario Caligiuri](#molongui-disabled-link)  Ore 2 Luglio 202523 Settembre 2025

Viviamo un’epoca in cui la rivoluzione tecnologica conduce a vivere simultaneamente in più dimensioni, ridefinendo alla radice il concetto di sicurezza.

Questa liquidità è provocata dall’evoluzione della tecnologia, che pone al centro del dibattito il confronto tra intelligenza umana e artificiale come sfida decisiva per l’umanità[[1]](#_ftn1).

## Intelligenza artificiale e sicurezza nazionale: la nuova frontiera della cybersecurity

Gli otto contributi raccolti in questo numero dei [**QUADERNI DI CYBER INTELLIGENCE**](https://www.ictsecuritymagazine.com/pubblicazioni/quaderni-di-cyber-intelligence-7/) – collana nata dalla collaborazione tra la rivista **ICT Security Magazine** e la **Società Italiana di Intelligence (SOCINT)** – esplorano i rapporti tra Intelligenza Artificiale (IA) e sicurezza, offrendo un’ampia prospettiva su una trasformazione dagli esiti inevitabilmente incerti.

Il significato di questa pubblicazione risiede nella capacità di illuminare i diversi aspetti di una trasformazione inedita nella storia del mondo, che sta ridefinendo i concetti e gli strumenti della sicurezza, richiedendo innovative e mutanti risposte per contrastarla.

Come emerge dai contributi, non abbiamo ancora maturato piena coscienza dell’Intelligenza Artificiale e delle conseguenze che il suo sviluppo può comportare per la sicurezza delle società e delle istituzioni.

Il tema dell’Intelligenza Artificiale è contemporaneamente controverso e aperto, perché si confrontano posizioni del tutto opposte: da una parte c’è chi sostiene che l’intelligenza umana non potrà mai essere superata da quella artificiale, dall’altra chi invece ritiene esattamente il contrario.

Nello stesso tempo la situazione è aperta, in quanto si può verificare qualunque tipo di esito, poichè le circostanze sono davvero imprevedibili.

Di sicuro non abbiamo ancora maturato una coscienza dell’intelligenza artificiale, così come l’umanità ha realizzato con la minaccia nucleare.

Infatti, Norberto Bobbio aveva teorizzato una “coscienza atomica”, identificandola con la consapevolezza del genere umano sulle conseguenze dell’uso della bomba nucleare[[2]](#_ftn2).

Consapevolezza che stiamo toccando con mano in questi ultimi anni: la Russia dispone della bomba nucleare ma non l’ha utilizzata e non la utilizzerà certamente nei confronti dell’Ucraina; Israele dispone della bomba nucleare, ma non l’ha utilizzata e non la utilizzerà certamente nei confronti di Hamas, dell’Iran o del Libano.

E c’è una differenza sostanziale: la bomba nucleare è in mano agli Stati, mentre l’Intelligenza Artificiale è controllata dai privati. Questo cambia tutto[[1]](#_ftn1).

L’avvento dell’IA rappresenta una metamorfosi del mondo, perché l’umanità non sarà più come prima, in ogni caso[[2]](#_ftn2).

Noi oggi stiamo utilizzando parole, concetti culturali, categorie mentali, teorie pedagogiche, norme giuridiche che fanno riferimento a un mondo in via di estinzione.

E se incerta è la definizione, incertissima ne sarà la comprensione.

Dal mio punto di vista, l’esempio più evidente è rappresentato dall’AI Act, con il quale l’Unione Europea – prima al mondo – sta provando a regolamentare l’Intelligenza Artificiale[[3]](#_ftn3).

È un atteggiamento responsabile, in quanto dove non ci sono regole regna il Far West; e nel Far West, com’è noto, prevalgono sempre i più forti.

Bisogna però, nello stesso tempo, chiedersi come sia possibile disciplinare un fenomeno che si modifica di minuto e minuto con uno strumento rigido come la legge, soprattutto di derivazione dal diritto romano.

Nell’Unione vivono meno di 450 milioni di persone, sugli oltre 8 miliardi di abitanti del pianeta. E poi, soprattutto, quali piattaforme digitali europee regolamentiamo?

Si tratta di un provvedimento necessario, ma che rischia di rimanere in gran parte dimostrativo.

Nello stesso tempo, l’intelligenza artificiale sta mutando per sempre la struttura del lavoro.

Senza sapere degli algoritmi, quasi un secolo fa l’economista John Keynes aveva ipotizzato che il problema del futuro sarebbe stato il tempo libero[[4]](#_ftn4).

Infatti, si ipotizza che nei prossimi anni lavoreremo solo un sesto della nostra esistenza: per cui scuole e università, oltre a insegnare a come si lavora e a trasmettere il sapere, dovranno insegnare a come si vive, per utilizzare in maniera vantaggiosa per noi e per la società il tempo libero di cui disporremo[[5]](#_ftn5).

Tutti i lavori saranno profondamente investiti dall’intelligenza artificiale, inclusi quelli più celebrati, come il medico, il giudice e addirittura l’informatico, poiché tante funzioni di base svolte oggi dai programmatori verranno svolte dall’intelligenza artificiale generativa.

Anche il mondo dell’istruzione sarà per forza coinvolto. La Banca Mondiale ha condotto una ricerca in Nigeria, in una scuola di Benin City, sperimentando che l’utilizzo di un tuto...