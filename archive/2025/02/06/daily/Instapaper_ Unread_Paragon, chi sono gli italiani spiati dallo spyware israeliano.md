---
title: Paragon, chi sono gli italiani spiati dallo spyware israeliano
url: https://www.wired.it/article/paragon-cos-e-graphite-luca-casarini-spiato-francesco-cancellato/
source: Instapaper: Unread
date: 2025-02-06
fetch_date: 2025-10-06T20:49:35.535025
---

# Paragon, chi sono gli italiani spiati dallo spyware israeliano

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Paragon, chi sono gli italiani spiati dallo spyware israeliano

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Simone Cosimi](/author/scosimi/)

[Security](/security/)

05.02.2025

# Paragon, chi sono gli italiani spiati dallo spyware israeliano

Nei giorni scorsi Meta ha avvisato un centinaio di persone tra giornalisti e attivisti di essere finiti nel mirino del software spia Graphite

![Un telefonino tra le mani di un utente. Basta poco per essere infettati dallo spyware Pegasus o Paragon](https://media-assets.wired.it/photos/615d95a2627f98202ecb8863/16:9/w_2560%2Cc_limit/wired_placeholder_dummy.png)

Uno spyware installato su uno smartphoneGetty Images

Ci sono almeno tre italiani fra le circa cento persone spiate dal software Graphite dell’israeliana **Paragon Solutions. L'elenco, finora riservato, si popola di nomi e cognomi** dopo le dichiarazioni pubbliche delle persone colpite dal **software spia e avvisate da Meta,** che gestisce tra le altre piattaforma quella di messaggistica WhatsApp. Una falla di sicurezza dell'app è stata sfruttata da Paragon per “bucare” le comunicazioni. A denunciare lo spionaggio è stato Luca Casarini, capo missione e tra i fondatori della ong Mediterranea, l’attivista in passato leader dei Disobbedienti (e ancora prima delle famose “Tute bianche”, attive fino al G8 di Genova), figura di spicco del movimento no global e successivamente attivo nel partito Sinistra Italiana. Lo ha annunciato nella mattinata di mercoledì 5 febbraio l’organizzazione con un [post](https://www.instagram.com/p/DFr70LmiyHt/) sul proprio profilo Instagram: “*Venerdì 31 gennaio, con una comunicazione ufficiale, [#Meta](https://www.instagram.com/explore/tags/meta/), la società proprietaria del servizio di messaggistica Whatsapp, ha informato Luca Casarini, uno dei nostri capomissione e tra i fondatori di [#Mediterranea](https://www.instagram.com/explore/tags/mediterranea/), che il suo telefono era stato violato da una operazione di ‘**spyware**’ ad alto livello, attraverso l’uso di un software definito 'tra i più sofisticati al mondo'"*. “*Il software utilizzato per effettuare l’infiltrazione spyware è chiamato [#Paragon](https://www.instagram.com/explore/tags/paragon/)* – prosegue Mediterranea - *ed è messo a punto dalla società israeliana [#ParagonSolution](https://www.instagram.com/explore/tags/paragonsolution/), che ha dichiarato di averlo fornito ‘al governo degli ‘Usa e ad altre agenzie governative di intelligence di paesi alleati’*”. Alla fine di febbraio è emerso come [anche don Mattia Ferrari](https://www.wired.it/article/spyware-paragon-don-mattia-ferrari-boldrini/), cappellano di bordo di Mediterranea Saving Humans, sia stato spiato.

![Soldati armeni di pattuglia a un checkpoint città di Aghdam, il 19 novembre 2020](https://media-assets.wired.it/photos/64706f12b755400c3b69f85c/master/w_775%2Cc_limit/Pegasus-Spyware-Armenia-Warzone-Business-1229689232.jpg)

[Lo spyware Pegasus è stato usato per la prima volta in una zona di guerra](/article/pegasus-spyware-nso-nagorno-karabakh/)

Tredici funzionari armeni sono stati presi di mira dal controverso software di sorveglianza di Nso, per via del loro ruolo in relazione al conflitto nel Nagorno-Karabakh

Nei giorni precedenti aveva dichiarato di essere stato avvisato da Meta anche il direttore della testata *Fanpage.it* **Francesco Cancellato:** “*Ieri sono stato avvisato da Meta di essere uno dei circa 90 giornalisti spiati con il software spia di [#Paragon](https://www.linkedin.com/feed/hashtag/?keywords=paragon&highlightedUpdateUrns=urn%3Ali%3Aactivity%3A7291467919694127104) Solutions*". Il giornalista ha poi aggiunto: "*Sarà nostro interesse che sia fatta massima chiarezza sull'accaduto*”.

Spyware è, naturalmente, un’etichetta molto ampia: in questo caso si intende un software che, una volta veicolato e auto-installato su un dispositivo – in questo caso pare tramite un **pdf circolato in una chat di gruppo** proprio di [Whatsapp](https://www.wired.it/article/chatgpt-su-whatsapp-nuove-funzioni/) – può potenzialmente controllare ogni attività e scaricare dati, anche sulle applicazioni crittografate. Dipende naturalmente dal tipo di prodotto – già, si tratta di “prodotti”, software venduti dalle aziende a governi, forze di sicurezza e altra clientela assortita in un mercato spesso grigio, proprio come si acquista la licenza di un editor di testo.

## Come funziona Graphite, lo spyware di Paragon

Graphite, di **Paragon** – che fra l’altro fornisce i suoi servizi, con molte altre sigle, anche al governo israeliano a Gaza per provare a individuare gli ostaggio e [all’Ice del governo Usa](https://www.wired.com/story/ice-paragon-solutions-contract/) per il controllo del confine col Messico – sembra funzionare in modo simile ai software della famigerata [**NSO Group**](https://www.wired.it/article/spyware-apt29-nso-group-intellexa/), che sei anni fa aveva sfruttato una falla nel codice di Whatsapp, in particolare nelle videochiamate, per veicolare il proprio software spia [**Pegasus**](https://www.wired.it/article/pegasus-spyware-sorveglianza-europa/). E che nel tempo è andata incontro a una serie di cause legali da parte della stessa Meta (che lo scorso dicembre ha dovuto risarcire) e intentate anche da Apple e da Amnesty International per l’uso che i governi hanno fatto del suo strumento, e di altri, per **sorvegliare giornalisti, attivisti, oppositori, politici** per un totale di centinaia di persone coinvolte nei diversi scandali di cui è stata accusata negli ultimi anni.

![article image](https://media-assets.wired.it/photos/6183abbcdbbe5327aafab15e/master/w_775%2Cc_limit/pegasus.jpg)

[Pegasus e gli altri: la carica degli spyware in Europa](/article/pegasus-spyware-sorveglianza-europa/)

In 14 Stati dell'Unione giornalisti, attivisti e politici sono stati intercettati da software di sorveglianza. Una commissione di inchiesta dell'Europarlamento indaga non senza difficoltà, tra governi reticenti e un settore che non smette di proliferare

Graphite è un cosiddetto **spyware zero-click**, cioè si installa sui telefoni da sé, **senza che sia richiesta alcuna attività da parte delle vittime** se non la mera ricezione del contenuto in cui era stato nascosto, consentendo l’accesso pressoché completo allo smartphone e a quel che transita anche su app ritenute sicure come Signal. Tutto questo nonostante i **riposizionamenti di comunicazione** che la casa di sviluppo, come spiega [*Reuters*](https://www.reuters.com/technology/cybersecurity/metas-whatsapp-says-israeli-spyware-company-paragon-targeted-scores-users-2025-01-31/), ha negli anni ha tentato, affermando di non voler vendere il software a governi autoritari o anche democratici ma in passato protagonisti di programmi di spionaggio di Stato, come la Grecia. [Qui](https://www.wired.it/article/pegasus-spyware-sorveglianza-europa/) avevamo ripercorso la geografia degli spyware in Europa. Fondata dall’ex primo ministro israeliano Ehud Barak, l'azienda è stata ceduta di recente a un fondo di private equity statunitense, AE Industrial Partners, per 900 milioni di dollari.

## Manca la lista completa delle persone spiate

[Meta](https://www.wired.it/article/meta-pornografia-doppio-standard/), che controlla anche [Instagram](https://www.wired.it/article/aborto-post-cancellato-instagram-facebook-meta/) e Facebook, non ha al momento ...