---
title: UK ordina ad Apple di sbloccare iCloud, rischi per la sicurezza e la privacy
url: https://www.ictsecuritymagazine.com/notizie/apple-dati-su-icloud/
source: ICT Security Magazine
date: 2025-02-18
fetch_date: 2025-10-06T20:47:36.149574
---

# UK ordina ad Apple di sbloccare iCloud, rischi per la sicurezza e la privacy

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![UK ordina ad Apple di sbloccare iCloud, rischi per la sicurezza e la privacy](https://www.ictsecuritymagazine.com/wp-content/uploads/Apple-vs-UK-iCloud-security-privacy.jpg)

# UK ordina ad Apple di sbloccare iCloud, rischi per la sicurezza e la privacy

A cura di:[Redazione](#molongui-disabled-link)  Ore 17 Febbraio 202517 Febbraio 2025

Il governo del **Regno Unito** ha recentemente emesso un ordine che impone ad Apple di fornire accesso ai **dati crittografati** degli utenti archiviati su **iCloud**, in caso di **inchieste rilevanti legalmente autorizzate.** Questa richiesta, avanzata ai sensi dell’**Investigatory Powers Act** del 2016, noto anche come “Snoopers’ Charter”, la carta dello spionaggio, solleva preoccupazioni significative riguardo alla **privacy** di tutti gli utenti Apple e alla [sicurezza dei loro dati](https://www.ictsecuritymagazine.com/articoli/il-dilemma-nella-sicurezza-della-proliferazione-dei-dati/). Si tratta quindi di un precedente che potrebbe generare un pericoloso effetto domino.

Da parte di Apple e del Governo, vi è da notare che al momento però non è pervenuta nessuna replica. Vediamo allora insieme quali possono essere i possibili impatti e le conseguenze, qualora Apple decidesse di adeguarsi alla richiesta.

## **L’Investigatory Powers Act del 2016**

L’[Investigatory Powers Act](https://www.legislation.gov.uk/ukpga/2016/25/contents) è una legge britannica che conferisce alle autorità poteri estesi per raccogliere e accedere a dati elettronici. In particolare, consente al governo di emettere “**Technical Capability Notices**” (TCN), ordini legali, che obbligano le aziende tecnologiche a fornire mezzi per accedere ai dati degli utenti, anche se crittografati. Queste notifiche possono includere l’obbligo di creare **backdoor** nei sistemi di crittografia o di fornire chiavi di decrittazione. Con backdoor ci si riferisce invece, a un accesso nascosto o non documentato a un sistema informatico, a un software o a una rete, che permette di aggirare le normali procedure di sicurezza e autenticazione.

## **La richiesta del Governo britannico ad Apple**

Secondo quanto riportato dal Washington Post, il governo britannico ha emesso proprio una TCN intimando ad Apple di creare una backdoor nel suo servizio iCloud, al fine di combattere il terrorismo e la criminalità internazionale. Questa richiesta non si limita agli utenti nel Regno Unito, ma si estende a livello globale, potenzialmente influenzando milioni di utenti Apple in tutto il mondo.

L’istanza del governo britannico ad Apple non è stata improvvisa, ma è il risultato di un processo iniziato anni prima. Già nel 2022, il governo del Regno Unito aveva espresso critiche nei confronti dei piani di Apple per introdurre una crittografia avanzata nel suo servizio cloud, sostenendo che questa misura avrebbe ostacolato le indagini su crimini particolarmente gravi. La situazione si è ulteriormente intensificata nei primi mesi del 2024, quando, secondo alcune indiscrezioni, l’Home Office avrebbe presentato ad Apple una bozza dell’ordine per l’introduzione di una backdoor.

Nel marzo 2024, durante un dibattito parlamentare sugli emendamenti all’Investigatory Powers Act, Apple ha formalmente avvertito il Parlamento britannico, sottolineando che l’adozione della legge avrebbe potuto costringere l’azienda a rimuovere importanti funzionalità di sicurezza per gli utenti nel Regno Unito. Infine, il mese scorso, il governo ha emesso ufficialmente l’ordine sotto forma di una “technical capability notice”, rendendo esplicita la richiesta di accesso ai dati crittografati.

La richiesta del governo britannico non significa però che le autorità inizieranno improvvisamente a setacciare i dati degli utenti Apple. È logico pensare che l’accesso a iCloud sarà richiesto in presenza di un **grave rischio** per la sicurezza nazionale. In ogni caso, la richiesta delle autorità dovrebbe essere **motivata** e seguire un procedimento giuridico, sulla base di indagini giudiziarie «autorizzate» e di «ragioni valide». Di contro Apple non può lamentarsene pubblicamente perché la legge britannica in oggetto, glielo impedisce.

## **La posizione di Apple sui dati iCloud**

Apple ha storicamente resistito a richieste governative che potrebbero compromettere la sicurezza e la privacy dei suoi utenti. L’azienda offre una funzione chiamata “Protezione Avanzata dei Dati” per iCloud, che utilizza la crittografia end-to-end, garantendo che solo l’utente possa accedere ai propri dati. Nemmeno Apple ha accesso a queste informazioni.

Di fronte alla richiesta del governo britannico, Apple potrebbe considerare la possibilità di rimuovere la funzione “Protezione Avanzata dei Dati” per i backup iCloud solo nel Regno Unito invece di compromettere gli standard di sicurezza a cui ha abituato i suoi utenti. Questa opzione, tuttavia, non risolverebbe il problema, poiché il governo britannico chiede che l’accesso venga garantito anche per gli utenti al di fuori del territorio del Regno Unito. Si pensi al caso di un individuo indagato per attività sospette e residente in un altro Paese, ma con dati archiviati su iCloud.

## **Impatto e implicazioni globali**

Se Apple dovesse conformarsi, potrebbe affrontare richieste simili da parte di governi di tutto il mondo, i...