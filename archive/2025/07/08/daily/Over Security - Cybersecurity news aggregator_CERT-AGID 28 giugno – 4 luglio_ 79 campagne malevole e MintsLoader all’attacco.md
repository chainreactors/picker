---
title: CERT-AGID 28 giugno – 4 luglio: 79 campagne malevole e MintsLoader all’attacco
url: https://www.securityinfo.it/2025/07/07/cert-agid-28-giugno-4-luglio-79-campagne-malevole-e-mintsloader-allattacco/
source: Over Security - Cybersecurity news aggregator
date: 2025-07-08
fetch_date: 2025-10-06T23:50:01.898479
---

# CERT-AGID 28 giugno – 4 luglio: 79 campagne malevole e MintsLoader all’attacco

Aggiornamenti recenti Ottobre 6th, 2025 5:03 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Impennata delle scansioni dei portali di login di Palo Alto Networks: +500%](https://www.securityinfo.it/2025/10/06/impennata-delle-scansioni-dei-portali-di-login-di-palo-alto-networks-500/)
* [Microsoft Sentinel: arriva l’era degli agenti AI e della difesa predittiva](https://www.securityinfo.it/2025/10/06/microsoft-sentinel-arriva-lera-degli-agenti-ai-e-della-difesa-predittiva/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 28 giugno – 4 luglio: 79 campagne malevole e MintsLoader all’attacco

Lug 07, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/07/07/cert-agid-28-giugno-4-luglio-79-campagne-malevole-e-mintsloader-allattacco/#respond)

---

Nella settimana appena trascorsa, il **CERT-AGID** ha monitorato e analizzato **79 campagne malevole** attive sul territorio italiano.

Di queste, **32 hanno avuto come target diretto soggetti italiani**, mentre le restanti 47, pur essendo di natura più generica, hanno comunque coinvolto il nostro Paese.

Come di consueto, l’Agenzia ha fornito agli enti accreditati una serie dettagliata di dati utili alla mitigazione delle minacce, condividendo ben **2723 indicatori di compromissione**.

### I temi della settimana

Sono stati **28 i temi sfruttati** dai cybercriminali per portare avanti le campagne malevole rilevate dal CERT-AGID nel corso della settimana.

Tra questi, il più ricorrente è stato quello delle **Multe**, utilizzato in sette campagne di phishing interamente focalizzate sull’Italia.

In questi casi, le vittime ricevevano **false comunicazioni relative a presunte sanzioni stradali** non pagate, apparentemente inviate da PagoPA. L’obiettivo è, come sempre, sottrarre i dati delle carte di pagamento, facendo leva sulla plausibilità e sull’urgenza del messaggio.

![](https://www.securityinfo.it/wp-content/uploads/2025/07/CERT-AGID-cover.jpg)

Nella settimana appena trascorsa, il CERT-AGID ha monitorato 79 campagne malevole sul territorio italiano ed emesso 2723 indicatori di compromissione.

Anche il tema delle **Spedizioni** si conferma una leva efficace per colpire gli utenti italiani: in tre campagne di phishing, di cui due localizzate, i messaggi hanno finto di provenire da **corrieri noti come DHL, BRT e FedEx**, cercando di trarre in inganno le vittime con false notifiche di consegna.

Lo stesso tema è stato sfruttato anche per diffondere malware come FormBook e VipKeylogger attraverso cinque campagne generiche.

Non sono mancate campagne basate su presunti **Ordini** effettuati: una campagna di phishing generica e sei campagne malware veicolate via email hanno utilizzato questo pretesto per distribuire famiglie come VipKeylogger, FormBook, Remcos e Obj3ctivity.

Il settore **Bancario** è stato colpito da sei campagne, prevalentemente italiane, che hanno combinato phishing e diffusione di malware. Tra i finti mittenti figura anche ING, e tra i codici malevoli rilevati ci sono Copybara, Bingomod, Remcos e AgentTesla.

Infine, il tema dei **Pagamenti** è stato sfruttato in sei campagne via email, di cui una localizzata. Tra i casi più emblematici, un tentativo di phishing che imitava PayPal e attacchi finalizzati alla distribuzione di AsyncRat, FormBook e QuasarRAT.

Gli altri temi emersi hanno supportato campagne di vario tipo, contribuendo alla diffusione sia di phishing sia di malware, a conferma di un panorama sempre più variegato e insidioso.

Tra gli eventi più rilevanti osservati dal CERT-AGID in questa settimana, spicca una **nuova campagna malware** che sfrutta **caselle PEC compromesse** per veicolare il **malware MintsLoader**.

Le email ingannevoli contengono link che conducono al **download di un file JavaScript, il quale avvia l’esecuzione di uno script PowerShell**. La tecnica impiegata richiama modalità operative già riscontrate in precedenti campagne simili, a conferma di una strategia ricorrente che continua a sfruttare la fiducia riposta nelle comunicazioni certificate.

Un altro episodio di rilievo riguarda l’**INPS**, finita ancora una volta nel mirino di una nuova campagna di smishing. Anche in questo caso lo schema ricalca quello già visto in attacchi precedenti, con **messaggi SMS che mirano a sottrarre dati personali e documenti delle vittime**, allo scopo di utilizzarli per furti di identità.

![](https://www.securityinfo.it/wp-content/uploads/2025/07/CERT-AGID-temi.png)

Fonte: CERT-AGID

Rimane inoltre alta l’allerta su un’**ondata persistente di phishing che sfrutta il brand PagoPA**.

Dopo le numerose segnalazioni delle scorse settimane, il CERT-AGID ha documentato nel solo mese di giugno **ben 23 campagne fraudolente** basate su questo tema.

Si tratta di messaggi email che, come scrivevamo poco sopra, fingono di notificare presunti verbali per infrazioni stradali, con l’intento di sottrarre dati sensibili e informazioni sulle carte di pagamento.

### Malware della settimana

Nel corso dell’ultima settimana, il CERT-AGID ha individuato **15 diverse famiglie di malware** attive sul territorio italiano.

Tra le campagne più significative figura quella di **FormBook**, rilevato in nove varianti generiche veicolate via email a tema “Booking”, “Ordine”, “Pagamenti”, “Preventivo”, “Delivery” e “Prezzi”. I messaggi contenevano allegati in formato RAR, LZH, CAB, IMG e ZIP, sfruttando estensioni compresse per eludere i controlli.

**Remcos** continua a essere una presenza costante nello scenario nazionale, con una campagna espressamente italiana focalizzata sul settore bancario e quattro campagne generiche rico...