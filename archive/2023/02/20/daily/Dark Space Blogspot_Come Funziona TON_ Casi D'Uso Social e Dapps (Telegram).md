---
title: Come Funziona TON: Casi D'Uso Social e Dapps (Telegram)
url: http://darkwhite666.blogspot.com/2023/02/come-funziona-ton-casi-duso-social-e.html
source: Dark Space Blogspot
date: 2023-02-20
fetch_date: 2025-10-04T07:34:44.334951
---

# Come Funziona TON: Casi D'Uso Social e Dapps (Telegram)

## Visualizzazioni Totali

[![Dark Space Blogspot](https://blogger.googleusercontent.com/img/b/R29vZ2xl/AVvXsEiZgt0RUZjHgbkLsu7CbFNAiyAMd0qvDL2fubvcBv5c6R04keICe8K0ig6oXxzqa6519xC3S7eBHP3_F60rvo_NqafkHR83xyZwscmsQgwCw_EPQpiDWkgarGw08kUDwteX-zWL_I_uP1w/s1600/ask-fm.png)](https://darkwhite666.blogspot.com/)

TRA I PRIMI IN ITALIA A PARLARE DI BITCOIN (DAL 2012!): PER ESSERE SEMPRE AGGIORNATI SULLE NOVITA' TECNOLOGICHE DEL WEB SEGUITE LA PAGINA FACEBOOK (LINK A SINISTRA)

## domenica 19 febbraio 2023

### Come Funziona TON: Casi D'Uso Social e Dapps (Telegram)

[![](https://blogger.googleusercontent.com/img/b/R29vZ2xl/AVvXsEg8AusAWFA--OuWYIfzGq8nUN7x7uqnwSO-J7Xp2F1EHLWSE9JUVWlXYADbJfBd5jxPJEZNiji3sgyOr8TOaoMfoDDwJf60pVS5TmRQVJuBlGLG6R31FCxnSam9zLEiG6RKzuS-vWC514ynvbgxzt_In25LHdd-0dr6A_cAzUTJB-1j09hycq5XzGTA/w400-h210/timthumb.jpg)](https://blogger.googleusercontent.com/img/b/R29vZ2xl/AVvXsEg8AusAWFA--OuWYIfzGq8nUN7x7uqnwSO-J7Xp2F1EHLWSE9JUVWlXYADbJfBd5jxPJEZNiji3sgyOr8TOaoMfoDDwJf60pVS5TmRQVJuBlGLG6R31FCxnSam9zLEiG6RKzuS-vWC514ynvbgxzt_In25LHdd-0dr6A_cAzUTJB-1j09hycq5XzGTA/s600/timthumb.jpg)

**[Open Network (TON)](https://ton.org/)** è stata fondata nel 2018 da due fratelli, costretti ad abbandonare il progetto nel 2020 a causa delle pressioni della SEC. Tuttavia, la comunità di TON si è rifiutata di fare marcia indietro ed ha portato avanti l'eroica impresa di far rivivere il progetto e rilanciarlo. La maggior parte del successo di Toncoin appartiene al vasto ecosistema di dapp ed altri prodotti che forniscono i casi d'uso essenziali per il token TON. Come accennato in precedenza, TON è nato nel 2018 con il nome di Telegram Open Network, quando i fratelli Durov, i creatori dell'app di messaggistica **[Telegram](https://darkwhite666.blogspot.com/2014/04/cose-e-come-funziona-telegram-guida.html)**, hanno avuto l'idea di costruire una blockchain di nuova generazione. L'obiettivo dei fratelli era quello di creare una rete in grado di supportare l'intero ecosistema Telegram. Il progetto ha ottenuto immediatamente il riconoscimento internazionale ed è stato pubblicizzato dai media come la "prossima grande novità" nel regno del Web3 e, potenzialmente, lo sforzo più importante dai tempi di Bitcoin. Circa $ 1,5 miliardi sono stati raccolti dalla sua ICO. Tuttavia, il lavoro del team di Durov si è dovuto fermare completamente a causa dell'intervento della Securities and Exchange Commission statunitense nel 2020. La SEC ha insistito sul fatto che la distribuzione del token nativo del progetto GRAM (il precedente nome del token TON) non era conforme alle leggi statunitensi. La situazione alla fine portò i fratelli Durov ad abbandonare il progetto.

LA RINASCITA DI TON

Prima che il team originale lasciasse il progetto, era stata rilasciata una testnet, oltre alla documentazione e al design completo della rete. I documenti sono stati raccolti da un gruppo di appassionati di TON che si sono nominati NewTON. Il collettivo open source è riuscito a mantenere attivo e funzionante il TON Testnet2 e alla fine lo ha aggiornato allo stato di Mainnet dandogli il nome attuale di The Open Network. NewTON, a sua volta, è diventata TON Foundation, una comunità di devoti fan di TON impegnati a sostenere il progetto. Entro maggio 2021, la Fondazione TON è stata in grado di mantenere la blockchain operativa in modo stabile e sicuro. Tra fine 2022 ed inizio 2023, la rete TON sta godendo di un incredibile livello di popolarità sia tra gli utenti che tra le dapp create. Questa cripto è possibile utilizzarla sul suo network, ma ci sono anche le versioni wrapped su Ethereum e BNB Smart Chain. Il token TON ha una varietà di usi sulla blockchain. Ad esempio, viene utilizzato per pagare le gas fee onchain e cross-chain. I validatori sulla rete TON devono mettere in staking il token TON per partecipare all'elaborazione delle transazioni e guadagnare rewards (TON Nominator). Su un sito non ufficiale chiamato TON Whales è possibile fare mining tramite un processo chiamato "Infinity TON Mining Pool" che mina Bitcoin ma poi vengono convertiti in TON. TON svolge un ruolo centrale nel modello di governance della rete ed alimenta tutta una serie di progetti che utilizzano la rete TON. In realtà pur essendo un Proof Of Stake, distribuisce i suoi token mediante un algoritmo Proof Of Work affinchè venga riconosciuto come commodity.

THE OPEN NETWORK E LE SUE CHAINS

Esistono diverse chains su The Open Network, ognuna con delle sue funzioni.

La MasterChain è la chain principale (Layer 0) dove vengono eseguite le operazioni.

Le Workchains sono invece delle chain dove vengono costruiti dei Layer 1. Queste catene possono contenere a loro volta un gruppo di chain secondarie, con regole di consenso diverse fra loro. Oltre a questo, troviamo transazioni, macchine virtuali e token. Esse possono interagire fra di loro tramite un meccanismo chiamato "Instant Hypercube Routing" (i blocchi possono essere aggiunti sia orizzontalmente che verticalmente ed anche sostituiti).

Ci sono poi le Shardchains che garantiscono la scalabilità della rete e solitamente costruite sopra le Workchain, mediante degli shard (frammenti). Il loro compito è quello di dividere il lavoro portando uno sharding pressocchè infinito, il che sembra rendere TON la chain più scalabile.

La masterchain e le workchain si possono dividere in shard in modo dinamico quando il network si satura, e possono ritornare prive di shard quando il carico di lavoro diminuisce.

La rete implementa quindi uno sharding dinamico, che può aumentare o ridurre il numero di shardchains in funzione della necessità della rete, così da potersi espandere o contrarsi in base alle esigenze. Ton Payments è un Layer 2, cioè una sorta di canale aperto tra due entità che consente di fare degli scambi molto rapidi senza intasare la blockchain e lasciando le commissioni al minimo.

USI SOCIAL

Telegram non è più attivamente coinvolta in The Open Network, tuttavia il token rimane comunque legato all’app di messaggistica. La blockchain supporta anche proxy, DNS e storage. Oltre ai token chiamati Jettons, sono presenti NFT e **[Soulbound Token](https://darkwhite666.blogspot.com/2022/07/cosa-sono-i-soulbound-token-sbt-si.html)** (NFT non trasferibili).

Principali wallet: [**TON Wallet**](https://wallet.ton.org/), [**TON Keeper**](https://tonkeeper.com/) e [**TONhub**](https://tonhub.com/).

La crypto TON è diventata la crypto di Telegram: grazie a Wallet Bot elaborato dagli stessi sviluppatori. Tramite di esso è possibile acquistare TON e inviare crypto agli utenti tramite chat e senza commissioni nei vari gruppi utilizzando semplicemente l'username. Con Wallet Bot è permesso anche acquistare criptovalute con la carta di credito e effettuare transazioni peer-to-peer (semi-anonime, anche se va lasciato il numero di cellulare). Le commissioni di vendita sono dello 0.9%. Per acquistare (anche Bitcoin) è possibile utilizzare anche USD ed EURO.

Basta che ricerchi @wallet, poi avviato il bot, schiacciando su "il mio wallet", "compra criptovalute con carta di credito", "numero di cellulare". In seguito puoi decidere la cripto (BTC o TON), la valuta con cui pagare, l'importo (da 10 a 5000€) e scegliere dove depositare (per TON puoi depositare anche su Telegram o su un wallet esterno ovviamente). In seguito schiacciando su "paga" verrai reindirizzato su [**Neocrypto**](https://new.neocrypto.net/) (chiede KYC) dove poter inserire i dati della propria carta di credito. In "mio wallet" e "deposita" puoi copiare indirizzo se vuoi inviare su Telegram.

[![](https://blogger.googleusercontent.com/img/b/R29vZ2xl/AVvXsEi4ih2v-OlbjOzJDGwrLiqMFBqfoNXbBgecObmUAuUl1ot_4p6jB70szidluenVJMUBXktM40RGDmbrs0jwRBsLwhTpIV1H-kMOmGruuz5wXue2y9G2Lr7qczzjXcGZ9eGD7wqvtojBQzoT8J-yt7Eeb1LyvXds7YAd3yovvGmyU1W-SxgZHUx3QErE/w221-h400/10a.png)](https://blogger.googleusercontent.com/img/b/R29vZ2xl/AVvXsEi4ih2v-OlbjOzJDGwrLiqMFBqfoNXbBgecObmUAuUl1ot_4p6jB70szidluenVJMUBXktM40RGDmbrs0jwRBsLwhTpIV1H-kMOmGruuz5wXue2y9G...