---
title: Drip Network è Finito? Forex Shark è Uno Scammer?
url: http://darkwhite666.blogspot.com/2023/01/drip-network-e-finito-forex-shark-e-uno.html
source: Dark Space Blogspot
date: 2023-01-24
fetch_date: 2025-10-04T04:41:30.090576
---

# Drip Network è Finito? Forex Shark è Uno Scammer?

## Visualizzazioni Totali

[![Dark Space Blogspot](https://blogger.googleusercontent.com/img/b/R29vZ2xl/AVvXsEiZgt0RUZjHgbkLsu7CbFNAiyAMd0qvDL2fubvcBv5c6R04keICe8K0ig6oXxzqa6519xC3S7eBHP3_F60rvo_NqafkHR83xyZwscmsQgwCw_EPQpiDWkgarGw08kUDwteX-zWL_I_uP1w/s1600/ask-fm.png)](https://darkwhite666.blogspot.com/)

TRA I PRIMI IN ITALIA A PARLARE DI BITCOIN (DAL 2012!): PER ESSERE SEMPRE AGGIORNATI SULLE NOVITA' TECNOLOGICHE DEL WEB SEGUITE LA PAGINA FACEBOOK (LINK A SINISTRA)

## lunedì 23 gennaio 2023

### Drip Network è Finito? Forex Shark è Uno Scammer?

[![](https://blogger.googleusercontent.com/img/b/R29vZ2xl/AVvXsEibq02n1OgYuK6pP9pCDLG0t2KCr1TS_QFAw6IpDSg551Klh7MnZnNcjNc5RcC3Gip8jSTxoo2j7VcnmpEh787PgwDzrPdFoZJAfZ4xoJdlbm0-gWA4oG13N-8pbOnvTOHpPDKEurD69ZKXI3jyFOFgSPExggvn9MNfVnJ-SeqHRmb5h9NZmnVWRqkW/w400-h290/Drip%20Forex%20Shark.png)](https://blogger.googleusercontent.com/img/b/R29vZ2xl/AVvXsEibq02n1OgYuK6pP9pCDLG0t2KCr1TS_QFAw6IpDSg551Klh7MnZnNcjNc5RcC3Gip8jSTxoo2j7VcnmpEh787PgwDzrPdFoZJAfZ4xoJdlbm0-gWA4oG13N-8pbOnvTOHpPDKEurD69ZKXI3jyFOFgSPExggvn9MNfVnJ-SeqHRmb5h9NZmnVWRqkW/s838/Drip%20Forex%20Shark.png)

Avevamo già parlato del token **Drip** e di **Drip Network**circa 1 anno fa, dicendo che questo progetto non era sostenibile nel tempo (ai tempi il token, in piena FOMO, viaggiava oltre i 150$). Puoi leggere l'articolo originario qui: [**Drip Network, Hex e Golden Fleece Sono Ponzi?**](https://darkwhite666.blogspot.com/2022/01/drip-network-e-golden-fleece-sono-ponzi.html)

Drip Network è molto simile a quello che può essere definito uno schema Ponzi. Ma al di là di questo, parlando del token, come è stato possibile vedere quei prezzi di oltre 100$? Questo è stato possibile grazie al bassissimo circolante di Drip nei primi mesi di vita. Per fare un esempio generale: se ipotizziamo una market cap di 1 milione di dollari ed in giro ci sono solo 1000 token, ogni token varrà 100$. Se ipotizziamo sempre la medesima market cap di 1 milione di dollari ma in giro ci sono 100000 token, ogni token varrà "solo" 10$ (la market cap è data dal prodotto del circolante per il prezzo del singolo token). Puoi facilmente capire come il prezzo può essere manipolato quando il circolante è basso (anche scarsi volumi possono portare facilmente il prezzo in alto) dando illusione di ricchezza, tuttavia all'aumentare del circolante il prezzo collassa. Già questo dovrebbe farti capire perchè il 365% annuo non sia sostenibile nel tempo (appunto perchè, a parità di domanda, quel rendimento aumenta il circolante in modo abnorme quindi il prezzo è destinato a scendere nel tempo, a meno che la domanda non aumenti in modo esponenziale all'inflazione). Drip Network, tra l'altro, è un fork (clone) di Bankroll Network al quale è stata "rubata" grafica e modello, se non qualche variazione sulle fee.

[![](https://blogger.googleusercontent.com/img/b/R29vZ2xl/AVvXsEiyxXjTReFOwcAUZjJs3PcUUacy6dQmENSGAontjjBzJsgkYjwcQ7wpBuVIsSlmWQAEoTgJReycRp7mle0eRKHwNs1gp0kr1Y_LCi_rqqSglHl0jPpRROxBZwr9JvnfiTIXIuHqvX3uGSTDzPTquqXtxFOZ96IywmCl8QAFhaHAAaxqFiVnd_TN9240/w400-h320/E45MkeqXwAIM2Vg.jpg)](https://blogger.googleusercontent.com/img/b/R29vZ2xl/AVvXsEiyxXjTReFOwcAUZjJs3PcUUacy6dQmENSGAontjjBzJsgkYjwcQ7wpBuVIsSlmWQAEoTgJReycRp7mle0eRKHwNs1gp0kr1Y_LCi_rqqSglHl0jPpRROxBZwr9JvnfiTIXIuHqvX3uGSTDzPTquqXtxFOZ96IywmCl8QAFhaHAAaxqFiVnd_TN9240/s1400/E45MkeqXwAIM2Vg.jpg)

MA COME FUNZIONA IN BREVE DRIP NETWORK?

Sostanzialmente depositi il token Drip e questo ti genera l'1% giornaliero quindi i tuoi Drip aumentano giorno dopo giorno. Ci sono delle fee di deposito (la liquidità viene bloccata) e prelievo (tasse maggiorate sulle vendite ma fee minori anche sui re-investimenti dei token claimati). E' possibile quindi fare il claim delle rewards e vendere oppure "idratare" (re-investire) sfruttando l'interesse composto che aumenta esponenzialmente il proprio deposito in token Drip (è molto importante sottolineare che aumentano i propri Drip, non il controvalore in dollari che è soggetto alla volatilità del mercato e tendenzialmente va verso il basso a causa dell'inflazione).

PERCHE' DRIP NETWORK E' UNO SCHEMA PONZI?

Il protocollo si basa solo sulle entrare dei nuovi utenti ed è, grazie a questi, che i vecchi utenti vengono pagati (perchè i depositi dei nuovi iscritti prevedono delle fee, dalle quali vengono pagati i vecchi utenti). Se non entrano nuovi utenti, lo smart contract per garantire l'1% giornaliero è costretto a mintare nuovi token, questo porta Drip ad aumentare la sua supply. Visto che presumibilmente chi compra Drip lo fa per usare il protocollo, è abbastanza ovvio che se non entrano nuovi utenti sulla piattaforma, vuol dire che non c'è domanda e se non c'è domanda, l'aumento di supply porta inesorabilmente il prezzo verso il basso (perchè lo stesso viene sempre più diluito in migliaia di token creati dal nulla). A questo si aggiunge anche la pressione di vendita del token. Quando c'è sfiducia, la gente è meno portata a re-investire nel pool ma a dumpare le rewards. A questo, va anche aggiunto, che i founders hanno supply libera per mintare nuovi token ed anche dumparli (questo lo si può notare analizzando lo smart contract). La "whale tax" è solo uno specchietto per le allodole: se da un lato potrebbe sembrare una trovata interessante per limitare chi ha grossi quantitativi di token (in quanto questa fee poi viene distribuita agli utenti), dall'altro lato non invoglia chi ha grossi capitali ad entrare.

Analizzando bene la piattaforma ci si accorge che il protocollo non genera alcun utile e non ha senso alcuno: se non quello di garantire l'1% giornaliero. L'utile, come abbiamo visto, è basato esclusivamente sulle entrate di nuovi utenti. Ma quello non è un utile del protocollo, sono semplicemente nuovi afflussi di denaro che permettono di pagare i vecchi iscritti (schema Ponzi appunto). Nel momento in cui le iscrizioni calano (e nel Bear Market era prevedibile ciò), il prezzo è destinato a collassare e la spirale della morte viene innescata dallo smart contract stesso che è costretto a generare nuovi token aumentando sempre più l'inflazione dello stesso.

Ovviamente chi è stato in grado di costruirsi una rete di centinaia di iscritti (perchè da buon schema piramidale, Drip Network prevede anche boost ed incentivi per chi porta amici) continua ad avere qualche entrata ma è evidente che la gran parte degli iscritti (se non uscita a tempo debito) è in netta perdita.

[![](https://blogger.googleusercontent.com/img/b/R29vZ2xl/AVvXsEjiTsWSGQfshFGJe0WNQXCInu7AcL3UGViZf-hXcTuOWdWzu3EQymDU_xQy9asoQL_RgHEM2upkRfPiQdGKc8iMIi2Rs2dLc-QxFB7nPmrNVGxeC_cs7BYAEye0y-GyuXwbnwmXjYFJt-ipt830nuwps7JYwUun0dw8p6gZ05y60nzoVS_YQ84tSSs6/w400-h348/Drip.png)](https://blogger.googleusercontent.com/img/b/R29vZ2xl/AVvXsEjiTsWSGQfshFGJe0WNQXCInu7AcL3UGViZf-hXcTuOWdWzu3EQymDU_xQy9asoQL_RgHEM2upkRfPiQdGKc8iMIi2Rs2dLc-QxFB7nPmrNVGxeC_cs7BYAEye0y-GyuXwbnwmXjYFJt-ipt830nuwps7JYwUun0dw8p6gZ05y60nzoVS_YQ84tSSs6/s1032/Drip.png)

Il protocollo può garantire anche l'1% giornaliero ma se il prezzo scende del 10% a settimana è abbastanza evidente che quasi tutti gli iscritti sono in perdita. Inoltre è possibile notare volumi giornalieri di circa 10000/20000$ (anche i token risaputi come scam, generano volumi più elevati). Va anche sottolineato che la supply una volta creata (per scarse iscrizioni) non può sparire nel nulla, i **[burn](https://darkwhite666.blogspot.com/2021/04/perche-vengono-bruciati-token-usdt.html)** possono essere eseguiti comprando i Drip a mercato ([**Buyback**](https://darkwhite666.blogspot.com/2021/12/cose-il-buyback-nelle-crypto-il-caso.html)) ma con i soldi di chi? Non esiste la bacchetta magica che fa scomparire token: qualcuno deve comprarli ed inviarli ad indirizzi morti. Il max payout dei 100.000 è un altro specchietto per le allodole, in quanto il token andrà a valere ovviamente 0 nel tempo (se centinaia di account, se non migliaia, raggiungessero i 100.000 Drip ad account, a quanto ammonterebbe la supply totale?)...