---
title: WithSecure offre una protezione avanzata per OneDrive
url: https://www.securityinfo.it/2022/10/27/withsecure-offre-una-protezione-avanzata-per-onedrive/?utm_source=rss&utm_medium=rss&utm_campaign=withsecure-offre-una-protezione-avanzata-per-onedrive
source: Securityinfo.it
date: 2022-10-28
fetch_date: 2025-10-03T21:08:34.611957
---

# WithSecure offre una protezione avanzata per OneDrive

Aggiornamenti recenti Ottobre 1st, 2025 2:22 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Il 60% dei firewall non supera i controlli di conformità: la ricerca di FireMon](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)
* [Firewall Cisco sotto attacco: una nuova campagna prende di mira i device ASA](https://www.securityinfo.it/2025/09/29/firewall-cisco-sotto-attacco-una-nuova-campagna-prende-di-mira-i-device-asa/)
* [CERT-AGID 20–26 settembre: phishing, malware e PEC compromesse](https://www.securityinfo.it/2025/09/29/cert-agid-20-26-settembre-phishing-malware-e-pec-compromesse/)
* [Nuova variante del malware XCSSET prende di mira gli sviluppatori Xcode su macOS](https://www.securityinfo.it/2025/09/26/nuova-variante-del-malware-xcsset-prende-di-mira-gli-sviluppatori-xcode-su-macos/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## WithSecure offre una protezione avanzata per OneDrive

Ott 27, 2022  [Dario Orlandi](https://www.securityinfo.it/author/dario-orlandi/ "Articoli scritti da Dario Orlandi")
 [Mercato](https://www.securityinfo.it/category/news/mercato-news/), [News](https://www.securityinfo.it/category/news/), [Prodotto](https://www.securityinfo.it/category/news/prodotto-news/), [RSS](https://www.securityinfo.it/category/rss/), [Servizio](https://www.securityinfo.it/category/servizio/)
 [0](https://www.securityinfo.it/2022/10/27/withsecure-offre-una-protezione-avanzata-per-onedrive/#respond)

---

Il passaggio dallo storage locale a quello **basato sul cloud**, o per lo meno l’integrazione tra documenti locali e remoti, offre innumerevoli opportunità di semplificazione dei flussi di lavoro. Garantire la sicurezza delle informazioni e delle applicazioni di collaborazione è però una sfida che richiede strumenti specifici. Proprio per questo, [**WithSecure**](https://www.withsecure.com/it/home) (nuova denominazione di F-Secure Business) ha sviluppato una nuova funzione di protezione per [WithSecure Elements](https://www.withsecure.com/it/solutions/software-and-services/elements-collaboration-protection), il suo prodotto di sicurezza cloud-based.

Elements è una piattaforma **Security-as-a-service**, che consente alle aziende di affidare la gestione della sicurezza a un fornitore specializzato, selezionando le opzioni e i moduli necessari per la struttura della propria organizzazione. Il servizio offre strumenti di protezione degli endpoint, detection and response, gestione delle vulnerabilità e, appunto, protezione degli strumenti di collaborazione.

![](https://www.securityinfo.it/wp-content/uploads/2022/10/Leszek-Tasiemski-F-Secure.jpg)

Leszek Tasiemski, Head of Products di WithSecure

Leszek Tasiemski, Head of Products WithSecure, ha dichiarato: “L’adozione di strumenti di collaborazione basati su cloud è ormai in piena espansione e sta rapidamente diventando essenziale per molte aziende. Tuttavia, il cloud è un ambiente molto diverso e molte organizzazioni devono ancora adattarsi. La popolarità e la mancanza di sicurezza di questi strumenti li rendono un **vettore di attacco** interessante per gli attaccanti, il che rappresenta una preoccupazione significativa per le aziende”.

## Analisi remota

Proprio per questo scopo è stato sviluppato il nuovo strumento dedicato a **OneDrive for Business**, che estende i servizi di protezione già implementati per Microsoft Exchange Online e SharePoint Online (integrati nella soluzione [WithSecure Elements Collaboration Protection](https://www.withsecure.com/it/solutions/software-and-services/elements-collaboration-protection)).

Il vantaggio dell’approccio basato sul cloud in questo caso riguarda anche la modalità di funzionamento: il servizio di protezione analizza infatti i file archiviati sul cloud storage di Microsoft in maniera autonoma, non appena vengono caricati in remoto e poi **su base continua**, anche quando sono in corso eventuali modifiche.

![](https://www.securityinfo.it/wp-content/uploads/2022/10/onedrive-protection-1-apple-pro-display.jpeg)

La dashboard di protezione dei servizi cloud.

Il tool utilizza informazioni sulle minacce aggiornate in tempo reale e un engine di analisi dei contenuti in più fasi, a garanzia della massima accuratezza della scansione. I file sospetti vengono infatti eseguiti e analizzati in maniera approfondita utilizzando una **sandbox cloud** sicura e isolata.

Qualsiasi contenuto dannoso (come virus, trojan, ransomware e altre minacce informatiche) viene identificato, e poi **bloccato o rimosso**.

La nuova funzione integrata in WithSecure Elements si inserisce in una strategia molto più ampia: “WithSecure Elements continuerà a coprire un maggior numero di **strumenti e piattaforme** di collaborazione, estendendosi anche all’analisi del comportamento degli utenti, alla detection and response in tempo reale su cloud e alla comprensione delle relazioni tra identità, risorse cloud e dispositivi, per fornire ai difensori una consapevolezza immediata e completa della situazione”, ha concluso Tasiemski.

Condividi l'articolo

* [Tweet](https://twitter.com/share)

---

* [Cloud](https://www.securityinfo.it/tag/cloud/), [collaborazione](https://www.securityinfo.it/tag/collaborazione/), [F-Secure](https://www.securityinfo.it/tag/f-secure/), [Microsoft](https://www.securityinfo.it/tag/microsoft/), [onedrive](https://www.securityinfo.it/tag/onedrive/), [SaaS](https://www.securityinfo.it/tag/saas/), [sandbox](https://www.securityinfo.it/tag/sandbox/), [WithSecure](https://www.securityinfo.it/tag/withsecure/)

[Exprivia, il cybercrime va in pausa d'estate: il report](https://www.securityinfo.it/2022/10/28/exprivia-report-cybersecurity-attacchi/)
[Akamai aggiorna Prolexic per difendersi dai DDoS](https://www.securityinfo.it/2022/10/27/akamai-aggiorna-prolexic-per-difendersi-dai-ddos/)

---

![](https://secure.gravatar.com/avatar/9ba6108fae91c2be66a7ef45ac2db49a?s=90&d=mm&r=g)

##### [Dario Orlandi](https://www.securityinfo.it/author/dario-orlandi/)

##### Articoli correlati

* [![Secret Blizzard attacca le ambasciate straniere a Mosca tramite gli ISP](https://www.securityinfo.it/wp-content/uploads/2025/08/Gemini_Generated_Image_jk74qwjk74qwjk74-120x85.png)](https://www.securityinfo.it/2025/08/01/secret-blizzard-attacca-le-ambasciate-straniere-a-mosca-tramite-gli-isp/ "Secret Blizzard attacca le ambasciate straniere a Mosca tramite gli ISP")

  [Secret Blizzard attacca le ambasciate...](https://www.securityinfo.it/2025/08/01/secret-blizzard-attacca-le-ambasciate-straniere-a-mosca-tramite-gli-isp/ "Permanent link to Secret Blizzard attacca le ambasciate straniere a Mosca tramite gli ISP")

  Ago 01, 2025  [0](https://www.securityinfo.it/2025/08/01/secret-blizzard-attacca-le-ambas...