---
title: Privacy, 30 anni fa un gruppo di persone lanciava la prima, grande battaglia
url: https://www.wired.it/article/privacy-cypherpunk-digitale-battaglia-gruppo/
source: Instapaper: Unread
date: 2022-10-18
fetch_date: 2025-10-03T20:10:47.186292
---

# Privacy, 30 anni fa un gruppo di persone lanciava la prima, grande battaglia

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

30 anni fa un gruppo di persone lanciava la prima, grande battaglia per la privacy

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

Close Banner

Close

[![Wired Next Fest](/verso/static/wired/assets/wnf-156x40.png)](https://eventi.wired.it/nextfest25-trentino)

00

Giorni

:

00

Ore

:

00

Minuti

:

00

Secondi

[Iscriviti, ingresso gratuito](https://eventi.wired.it/nextfest25-trentino/ticket)[3-5 ottobre, Rovereto](https://eventi.wired.it/nextfest25-trentino)

[Andrea Daniele Signorelli](/author/adsignorelli/)

Storia del digitale

16.10.2022

# 30 anni fa un gruppo di persone lanciava la prima, grande battaglia per la privacy

Dai primi sistemi cifrati ai bitcoin, passando per le *crypto wars* contro il governo degli Stati Uniti: storia dei cypherpunk, che hanno cambiato il modo in cui guardiamo alla riservatezza digitale

![Dal documentario Netflix Banking on Bitcoin](https://media-assets.wired.it/photos/634436b18d90b1fdc2c64d99/16:9/w_2560%2Cc_limit/1Fp2FdYJ_JamHwSiVlWvDTA.jpg)

Dal documentario Netflix: *Banking on Bitcoin*

*“La **computerizzazione** sta privando gli individui della capacità di monitorare e controllare i modi in cui le informazioni su di essi vengono utilizzate. Sono state poste le basi per una **società dei dossier**, in cui i computer possono essere utilizzati per dedurre lo **stile di vita degli individui**, le loro abitudini, i luoghi che bazzicano e le frequentazioni attraverso i dati raccolti nel corso di banali **transazioni tra individui**”*.

Immersi come siamo nel concetto, tutto sommato nuovo, di **“capitalismo della sorveglianza”**, potrebbe sorprendere scoprire che le righe che avete appena letto risalgono a **quasi 40 anni fa**. Per la precisione, sono tratte da un articolo – intitolato *Sicurezza senza identificazione: sistemi di transazione per rendere il Grande Fratello obsoleto* – scritto dallo scienziato informatico **David Chaum nel 1985**.

## Gli esordi

Già negli anni Ottanta, infatti, con la **diffusione dell’industria dei computer**, iniziarono a diffondersi anche i timori relativi alla privacy e alla protezione dei dati, criticando la possibilità di **raccogliere pervasivamente i dati dei cittadini** e di creare archivi e data center che li contenessero. Oltre ai rischi di abusi, il timore, espresso già all’epoca da pensatori ancora oggi molto attivi (come **David Lyon o Shoshana Zuboff**), era che la popolazione subisse il cosiddetto [*chilling effect*](https://www.mtsu.edu/first-amendment/article/897/chilling-effect): la riduzione della libertà d’espressione degli individui in una società sottoposta a sorveglianza.

Vista oggi, **la capacità premonitrice di questi esperti è impressionante**: quasi un decennio prima che, tramite il world wide web, internet iniziasse a diffondersi tra la popolazione, quali fossero i pericoli insiti in questa **nuova e rivoluzionaria tecnologia** era per alcuni già ben chiaro. Sempre in quella fase, nonostante l’industria informatica necessitasse di hardware e software sempre più evoluti e sicuri, governi come quello degli Stati Uniti iniziavano la loro lunga e [tuttora attiva](https://www.fbi.gov/news/speeches/going-dark-are-technology-privacy-and-public-safety-on-a-collision-course) battaglia per **contrastare i sistemi che difendono la riservatezza delle comunicazioni**.

E così, influenzato dalle idee di David Chaum, nel 1988 l’ingegnere informatico **Timothy May** (all’epoca impiegato presso la Intel) inizia a distribuire i volantini di quello che diventerà il suo celebre [***Cripto Anarchist Manifesto***](https://groups.csail.mit.edu/mac/classes/6.805/articles/crypto/cypherpunks/may-crypto-manifesto.html): *“[Gli sviluppi tecnologici] altereranno completamente la natura della regolamentazione governativa, l’abilità di tassare e di controllare le interazioni economiche, la nostra capacità di mantenere segrete le informazioni e perfino la natura della fiducia e della reputazione (…). Lo Stato ovviamente cercherà di **rallentare o bloccare la diffusione di questa tecnologia**, citando problemi di sicurezza nazionale o l’uso della tecnologia da parte dei trafficanti di droga o degli evasori fiscali. Molte di queste preoccupazioni sono valide (…), ma ciò non fermerà la diffusione della cripto-anarchia”*.

## Nasce la criptoanarchia

Pubblicato ufficialmente nel 1992, questo manifesto – in cui il termine **“criptoanarchia”** segnala fondamentalmente una **completa sfiducia nei confronti dei governi** e la volontà di creare tecnologie che ne contrastino la sorveglianza – fu la base da cui Timothy May, in compagnia dei sodali Eric Hughes e John Gilmore, iniziò a organizzare, sul finire del 1992, dei **raduni mensili** nella zona di San Francisco allo scopo di discutere di questi temi.

Sono gli anni in cui, soprattutto nei circoli informatici e hacker, la [letteratura cyberpunk va per la maggiore](https://www.wired.it/play/cultura/2017/03/31/il-ritorno-del-cyberpunk/). Ispirandosi ironicamente a essa, questo piccolo gruppo di appassionati di crittografia e politica decide di battezzarsi **“cypherpunk”**: un gioco di parole che include il termine “cypher”, ovvero l’elemento centrale del codice di un sistema cifrato. L’anno successivo, Eric Hughes pubblica **il celebre** [***Cypherpunk Manifesto***](https://nakamotoinstitute.org/static/docs/cypherpunk-manifesto.txt), in cui descrive la differenza tra privacy e segretezza, quanto la prima sia necessaria nell’epoca digitale e dove spiega come *“i cypherpunk si occupano di scrivere codice, deplorano ogni regolamentazione della crittografia e sono attivi nel rendere i network sempre più sicuri in termini di privacy”*. Nell’era digitale che si sta aprendo, segnala sempre Hughes, la crittografia diventa un elemento centrale se si vuole garantire la prosecuzione del **contratto sociale tra stato e cittadini**.

Sulla base del manifesto e dei raduni mensili nasce ciò per cui i cypherpunk sono probabilmente più noti: la **mailing list** a cui partecipano un migliaio di persone in tutto il mondo (tra cui **Julian Assange** e quasi sicuramente la [persona che si cela dietro lo pseudonimo **Satoshi Nakamoto**](https://www.wired.it/article/bitcoin-satoshi-nakamoto-ricco-mondo-chi-e-persona/)), spaziando politicamente [dagli anarcocapitalisti](https://www.iltascabile.com/societa/criptoanarchia/) alla sinistra radicale. Classificare in una sola categoria i cypherpunk è quindi impossibile, ma una cosa accomuna tutti loro: la **contrarietà alla limitazione nell’uso della crittografia** (spesso equiparata dai governi, [anche legalmente](https://repository.uchastings.edu/cgi/viewcontent.cgi?article=1001&context=hastings_science_technology_law_journal), a un’arma da guerra) e l’opposizione ai progetti di sorveglianza digitale che minerebbero alla base la riservatezza delle comunicazioni.

## Le manovre degli Stati Uniti

Non si trattava di timori privi di fondamento. Nel maggio 1993, gli Stati Uniti [annunciarono due proposte di legge](https://www.exabeam.com/information-security/clipper-chip/) che miravano, essenzialmente, a **inserire delle backdoor in tutti i sistemi di comunicazione cifrata**, al fine di potervi avere sempre accesso. **Nasce così** [**la prima Crypto War**](https://en.wikipedia.org/wiki/Crypto_Wars#PC_era), durante la quale le realtà cypherpunk che si oppongono alla proposta (che non verrà implementata,...