---
title: AI Generativa, il suo impatto dirompente sulla Cybersecurity
url: https://www.ictsecuritymagazine.com/articoli/ai-generativa-security/
source: ICT Security Magazine
date: 2024-11-27
fetch_date: 2025-10-06T19:19:32.466771
---

# AI Generativa, il suo impatto dirompente sulla Cybersecurity

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![Jim Reavis – Cofondatore e Chief Executive Officer della Cloud Security Alliance (CSA) - AI Generativa, il suo impatto dirompente sulla Cybersecurity -](https://www.ictsecuritymagazine.com/wp-content/uploads/jim-1.jpg)

# AI Generativa, il suo impatto dirompente sulla Cybersecurity

A cura di:[Jim Reavis](#molongui-disabled-link)  Ore 26 Novembre 202419 Dicembre 2024

Durante il [Forum ICT Security 2024](https://www.ictsecuritymagazine.com/eventi/forumictsecurity2024#programma), la presentazione *“Generative AI’s Emerging Disruption of Cybersecurity”* di Jim Reavis – Cofondatore e Chief Executive Officer della Cloud Security Alliance (CSA) – ha esplorato il ruolo cruciale dei professionisti della sicurezza informatica nel campo dell’AI generativa.

La discussione ha incluso l’iniziativa in tema di *AI security* della CSA e i relativi modelli di responsabilità condivisa, evidenziando l’importanza di una comprensione approfondita dell’AI per affrontare nuove minacce e relative opportunità.

## Lo stato attuale della Cybersecurity e dell’AI Generativa

In base alla sua esperienza trentennale nel settore della cybersecurity, il relatore ha esordito con la convinzione che attualmente ci si trovi nel mezzo della più grande trasformazione tecnologica mai vista.

L’impatto dell’AI generativa sta già travolgendo le aziende e ne sta ribaltando gli equilibri: come un vulcano, sta facendo tremare la terra sotto di noi.

Di conseguenza i professionisti della sicurezza informatica hanno la responsabilità di conoscere l’AI generativa più di chiunque altro, perché oggi per le organizzazioni è cruciale comprenderne implicazioni ed effetti.

Guarda il video completo dell’intervento:

## Il ruolo della Cloud Security Alliance

La Cloud Security Alliance è un’organizzazione no-profit con 140 sezioni distribuite in tutto il mondo, che ha costruito una vasta comunità attraverso l’educazione, la ricerca e la condivisione delle migliori pratiche di cybersecurity a livello globale.

La strategia della CSA per l’*AI security*, lanciata lo scorso anno, tiene in considerazione diverse dimensioni: come l’intelligenza artificiale possa essere attaccata (es. *prompt injection*, *data poisoning*), come possa abilitare nuove modalità di attacco e, infine, come possa trasformare i processi di cybersecurity.

Nell’intervento sono quindi stati condivisi esempi concreti di aziende che sperimentano i vari aspetti dell’AI generativa, per ispirare i professionisti della cybersecurity a esplorare simili opportunità nelle loro organizzazioni.

## Minacce emergenti con l’AI Generativa

Come ricordato da Reavis nel panorama attuale *deepfake*, attacchi di *phishing* sofisticati, *social engineering* e scansione automatizzata delle vulnerabilità nei grandi *repository* di GitHub stanno diventando sempre più diffusi.

![AI Generativa cyber threats](https://www.ictsecuritymagazine.com/wp-content/uploads/ai-generativa1-1024x577.jpg)

Slide dell’intervento “Generative AI’s Emerging Disruption of Cybersecurity” tenuto al 22° Forum ICT Security da Jim Reavis, Co-founder and Chief Executive Officer, CSA

Le capacità di creare *malware* polimorfico sono nelle fasi iniziali e, sebbene preoccupanti, appaiono ancora poco sofisticate rispetto a ciò che potrebbe profilarsi nel futuro.

In un futuro non troppo lontano, infatti, si prevede che i cybercriminali potranno sfruttare agenti AI per raccogliere informazioni personali su internet e creare “gemelli digitali” tramite *deepfake*, riproducendo voci, immagini e comportamenti delle persone prese di mira.

Queste capacità di “clonazione” migliorano di giorno in giorno, rendendo sempre più difficile distinguere tra finzione e realtà: uno dei casi citati ha coinvolto un esperto della CSA che, a scopo sperimentale, ha clonato la propria voce così fedelmente che neppure i suoi figli e amici sono riusciti a distinguerla dall’originale.

Simili tecnologie possono essere utilizzate per attacchi estremamente mirati, ad esempio impersonando qualcuno in una conversazione per richiedere a suo nome denaro o altre transazioni, comportando incredibili cambiamenti nelle capacità offensive.

### Comprendere la natura dell’AI Generativa

Reavis ha evidenziato che, nelle conferenze in tema di cybersecurity e AI, sembra che quest’ultima sia spesso vista soltanto come uno strumento per aumentare la produttività.

In realtà l’AI generativa – particolarmente nei *large language models* – si concentra sulla comprensione delle relazioni tra *token*, la previsione di sequenze e la generazione di *output* coerenti. Sebbene ciò possa sembrare innocuo l’evoluzione delle capacità di computazione, unita alla quantità di dati e algoritmi coinvolti, sta creando abilità tanto affascinanti quanto imprevedibili; la natura non deterministica di questi modelli significa che nemmeno i loro creatori possono prevederne le azioni.

L’AI generativa continua infatti a mostrare capacità emergenti, sviluppando nuove abilità in modo inaspettato. Alcuni la paragonano a un bambino o un adolescente: brillante ma privo di coerenza e quindi incline a errori, inesattezze o persino “allucinazioni”.

### Verso l’AGI e la necessità di barriere responsabili

Il relatore ha raccontato come un dirigente del settore AI abbia sollecitato la Cloud Securi...