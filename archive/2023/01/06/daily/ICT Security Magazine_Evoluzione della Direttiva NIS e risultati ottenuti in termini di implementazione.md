---
title: Evoluzione della Direttiva NIS e risultati ottenuti in termini di implementazione
url: https://www.ictsecuritymagazine.com/articoli/evoluzione-della-direttiva-nis-e-risultati-ottenuti-in-termini-di-implementazione/
source: ICT Security Magazine
date: 2023-01-06
fetch_date: 2025-10-04T03:11:55.959121
---

# Evoluzione della Direttiva NIS e risultati ottenuti in termini di implementazione

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

[![Forum ICT Security 2025](https://www.ictsecuritymagazine.com/wp-content/uploads/banner-header-2025.jpg)](https://www.ictsecuritymagazine.com/eventi/forumictsecurity2025)

![](https://www.ictsecuritymagazine.com/wp-content/uploads/direttiva-nis2-2.jpg)

# Evoluzione della Direttiva NIS e risultati ottenuti in termini di implementazione

A cura di:[Marco Pinzaglia](#molongui-disabled-link)  Ore 5 Gennaio 2023

Dopo alcuni anni dall’uscita della prima direttiva EU NIS (Network and Information Systems) l’Europa ha ulteriormente rafforzato la sua attenzione ed i presidi in questo ambito, pubblicando la NIS2, uno strumento più maturo ed ambizioso. L’EU ha ben compreso, viste le profonde relazioni economiche ed infrastrutturali che ci sono tra gli Stati membri, che l’unica modalità per ottenere un livello minimo di sicurezza è che tutti gli Stati membri adottino un percorso comune, per poter contrastare un ***rischio-sistemico*** generale.

### La direttiva NIS e NIS2

La Direttiva può rappresentare un primo approccio condiviso a livello UE per dotarsi di Linee Guida (minime) comuni per la gestione della Sicurezza dei sistemi informativi.

La necessità di questo intervento viene chiarita dalla stessa direttiva nelle considerazioni iniziali: “*Le reti e i sistemi informativi, e in prima linea internet, svolgono un ruolo essenziale nell’agevolare i movimenti transfrontalieri di beni, servizi e persone. Tenendo conto di questa dimensione transnazionale, gravi perturbazioni di tali sistemi, intenzionali o meno e indipendentemente dal luogo in cui si verificano, possono ripercuotersi su singoli Stati membri e avere conseguenze in tutta l’Unione”.*

La Direttiva vuole (dovrebbe?) lasciare a ciascuno stato l’autonomia di adottare le misure di sicurezza più opportune e necessarie a tutelare i propri interessi in materia di sicurezza. Ciononostante, sottolinea che la sicurezza delle reti e dei sistemi sarà efficace solo quando tutti gli stati membri avranno raggiunto un livello omogeneo (minimo) di sicurezza “*un livello disomogeneo di protezione dei consumatori e delle imprese che compromette il livello globale di sicurezza delle reti e dei sistemi informativi nell’Unione”.*

Per raggiungere un obiettivo significativo è indispensabile una forte collaborazione tra settore pubblico e settore privato (che gestisce la maggior parte delle reti e dei sistemi informativi), adeguati livelli di cooperazione e condivisione e l’utilizzo delle competenze che ENISA mette a disposizione di tutti gli stati membri. L’obiettivo dell’ENISA è *assistere le istituzioni, gli organi e gli organismi dell’Unione e gli Stati membri nell’attuazione delle politiche necessarie a soddisfare le prescrizioni legali e regolamentari in materia di sicurezza della rete e dei sistemi informativi.*

Il Regolamento (UE) n. 526/2013 descrive il ruolo e i compiti di ENISA. Di seguito una sintesi di alcuni aspetti del regolamento:

* visto il continuo mutare delle minacce informatiche, ENISA è incaricata di contribuire ad ottenere un elevato livello di sicurezza sviluppando e promuovendo una cultura in materia di sicurezza nella società;
* assistere gli stati membri a rafforzare la loro capacità di rilevare e prevenire problemi e incidenti di sicurezza informatica, nonché reagire agli stessi;
* sostenere lo sviluppo di cooperazione, analisi dei problemi e incidenti di sicurezza informatica ed aumento delle capacità dei CERT nazionali/governativi;
* svolgimento di esercitazioni a livello dell’Unione in materia di sicurezza delle reti e dell’informazione;

Sono definiti nella Direttiva NIS gli soggetti a cui si applica all’interno degli stati membri: *È opportuno che la presente direttiva si applichi sia agli operatori di servizi essenziali che ai fornitori di servizi digitali in modo da coprire tutti i relativi rischi e incidenti* e definisce che ciascuno stato membro dovrà dotarsi di un punto di contatto unico a livello nazionale (articolo 8).

L’attenzione della Direttiva resta dunque sul voler *garantire un livello comune elevato di cybersicurezza nell’Unione in modo da migliorare il funzionamento del mercato interno*, definendo:

* obblighi che impongono agli Stati membri di adottare strategie nazionali in materia di cybersicurezza …;
* misure in materia di gestione dei rischi di cybersicurezza e obblighi di segnalazione per i soggetti (in perimetro) … ;
* norme e obblighi in materia di condivisione delle informazioni sulla cybersicurezza;
* obblighi in materia di vigilanza ed esecuzione per gli Stati membri;

È di fondamentale importanza che tutti gli Stati membri abbiano sviluppato una strategia di cybersicurezza e che questa sia allineata alla presente Direttiva ed aggiornata ogni 5 anni (articolo 7). ENISA può assistere gli Stati membri nell’elaborazione di una strategia su richiesta di questi ultimi.

L’articolo 20 definisce “Le Misure di Gestione del Rischio e Obblighi di Segnalazione”. Il primo articolo formula l’obiettivo che poi viene declinato nelle misure tecniche, ossia: “*i soggetti essenziali e importanti adottino misure tecniche, operative e organizzative adeguate e proporzionate per gestire i rischi posti alla sicurezza dei sistemi informatici e di rete che tali soggetti utilizzano nelle loro attività o nella fornitura dei loro servizi, nonché per prevenire o ridurre al minimo l’impatto degli incidenti per i destinatari dei loro servizi e per altri servizi”.*

A tal riguardo ritengo utile sott...