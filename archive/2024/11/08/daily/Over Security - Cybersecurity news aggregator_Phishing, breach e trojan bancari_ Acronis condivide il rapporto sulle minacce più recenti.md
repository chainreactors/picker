---
title: Phishing, breach e trojan bancari: Acronis condivide il rapporto sulle minacce più recenti
url: https://www.securityinfo.it/2024/11/07/phishing-breach-e-trojan-bancari-acronis-condivide-il-rapporto-sulle-minacce-piu-recenti/
source: Over Security - Cybersecurity news aggregator
date: 2024-11-08
fetch_date: 2025-10-06T19:22:57.298585
---

# Phishing, breach e trojan bancari: Acronis condivide il rapporto sulle minacce più recenti

Aggiornamenti recenti Ottobre 6th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 27 settembre – 3 ottobre: Weebly, tessera sanitaria e CieID sotto attacco](https://www.securityinfo.it/2025/10/06/cert-agid-27-settembre-3-ottobre-weebly-tessera-sanitaria-e-cieid-sotto-attacco/)
* [RedHat vittima di un breach: sottratti oltre 500 GB di dati](https://www.securityinfo.it/2025/10/03/redhat-vittima-di-un-breach-sottratti-oltre-500-gb-di-dati/)
* [Clearskies: la suite di sicurezza avanzata made in Europe arriva in Italia](https://www.securityinfo.it/2025/10/03/clearskies-la-suite-di-sicurezza-avanzata-tutta-made-in-europe-arriva-in-italia/)
* [Ricerca FireMon: il 60% dei firewall non supera i controlli di conformità](https://www.securityinfo.it/2025/10/01/il-60-dei-firewall-non-supera-i-controlli-di-conformita-la-ricerca-di-firemon/)
* [Scoperto ShadowLeak, un attacco che sfrutta un bug zero-click di ChatGPT](https://www.securityinfo.it/2025/09/30/scoperto-shadowleak-un-attacco-che-sfrutta-un-bug-zero-click-di-chatgpt/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Phishing, breach e trojan bancari: Acronis condivide il rapporto sulle minacce più recenti

Nov 07, 2024  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [Attacchi](https://www.securityinfo.it/category/news/attachi/), [Campagne malware](https://www.securityinfo.it/category/approfondimenti/campagne-malware/), [In evidenza](https://www.securityinfo.it/category/in-evidenza/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [RSS](https://www.securityinfo.it/category/rss/)
 [0](https://www.securityinfo.it/2024/11/07/phishing-breach-e-trojan-bancari-acronis-condivide-il-rapporto-sulle-minacce-piu-recenti/#respond)

---

L’attuale panorama delle minacce si presente sempre più pericoloso e complesso. Stando all’ultimo [rapporto di **Acronis**](https://www.acronis.com/en-eu/cyber-protection-center/posts/msp-cybersecurity-news-digest-october-22-2024/) sugli attacchi più recenti, il phishing è tra le minacce più diffuse: di recente la compagnia ha scoperto **ClickFix**, una campagna che sfrutta **finte pagine di Google Meet** per installare malware sui dispositivi delle vittime, e nuove attività della piattaforma **Phishing-as-a-service (PaaS) Mamba 2FA.**

![Acronis](https://www.securityinfo.it/wp-content/uploads/2024/11/hacker-6512174_1920.jpg)

**ClickFix** usa delle email di phishing di Google Meet per ingannare gli utenti a navigare su finte pagine di riunioni e cercare di **fargli scaricare dei malware**. Atterrando sulla pagina del meet, la vittima si ritrova con un messaggio di errore e una Call-To-Action per risolvere il problema. Se l’utente clicca sul componente, PowerShell scarica malware quali DarkGate, Matanbuchus, NetSupport, Amadey Loader, XMRig e Lumma Stealer.

Gli attacchi più recenti hanno colpito organizzazioni del settore dei trasporti e della logistica, usando, oltre alle email, anche finte pagine Facebook e GitHub. Le campagne sono riconducibili a Slavic Nation Empire e Scamquerteo, due gruppi di origine slava parte di team già attivi nel campo delle frodi di criptovalute.

Acronis ha poi individuato una nuova serie di attacchi che usano **Mamba 2FA**, piattaforma PaaS che prende di mira gli **account Microsoft 365** con la tecnica di adversary-in-the-middle. La piattaforma, in vendita per 250 euro al mese da novembre 2023, permette di **ottenere i token di autenticazione delle vittime** ed eludere i controlli della MFA.

## Il doppio breach che ha colpito Wayback Machine

Un’altra campagna da segnalare è quella che ha colpito **Wayback Machine**, la libreria digitale di The Internet Archive che raccoglie pagine web, libri, video, audio, immagini e programmi caricati sul web dal 1996.

Il sito è stato colpito da un breach lo scorso 28 settembre: l’attacco ha esposto **31 milioni di record utente** contenenti indirizzi email, password e altri dati sensibili. Poco tempo dopo, è emersa una seconda vulnerabilità nella piattaforma di supporto Zendesk che ha permesso agli attaccanti di accedere a oltre **800.000 ticket di supporto** contenenti i dati personali degli utenti.

![](https://www.securityinfo.it/wp-content/uploads/2023/04/polygonal-blue-abstract-background-shapes-network-neural-connections-big-data-neural-concept.jpg)

## Astaroth e DarkVision nel report Acronis

I ricercatori della compagnia hanno scoperto anche l’attività di un nuovo gruppo soprannominato **Water Makara**: i cybercriminali hanno eseguito una campagna di spear-phishing usando il banking trojan **Astaroth**. Gli attacchi hanno colpito numerose compagnie nell’America Latina, soprattutto in Brasile, nei settori del manifatturiero, della vendita e governativo.

Il gruppo ha usato delle email malevole camuffate da richieste urgenti di **condivisione di documenti finanziari**. L’email chiedeva alle vittime di scaricare un file .zip contenente del materiale per procedere con la richiesta; una volta aperto, veniva eseguito un payload che scaricava e installava il trojan.

Infine, Acronis ha individuato una nuova campagna malware che ha usato il loader **PureCrypter** **per diffondere il RAT DarkVision.** Gli attacchi sono cominciati a luglio e sono tutt’ora in corso.

DarkVision sfrutta dei protocolli di rete custom per la comunicazione col server degli attaccanti e supporta comandi per il keylogging, per l’accesso remoto e per il furto di credenziali. Al **prezzo di soli 60 dollari**, offre numerose **funzionalità accessibili da chiunque**, anche da chi non ha un background tecnico.

Condividi l'articolo

* [Tweet](https://twitter.com/share)

---

* [Acroni](https://www.securityinfo.it/tag/acroni/), [Astaroth](https://www.securityinfo.it/tag/astaroth/), [campagne malware](https://www.securityinfo.it/tag/campagne-malware/), [clickfix](https://www.securityinfo.it/tag/clickfix/), [DarkVision](https://www.securityinfo.it/tag/darkvision/), [data breach](https://www.securityinfo.it/tag/data-breach/), [Mamba 2FA](https://www.securityinfo.it/tag/mamba-2fa/), [Phishing](https://www.securityinfo.it/tag/phishing/), [phishing-as-a-service](https://www.securityinfo.it/tag/phishing-as-a-service/), [Trojan](https://www.securityinfo.it/tag/trojan/), [Wayback Machine](https://www.securityinfo.it/tag/wayback-machine/)

[Scoperto CloudScout, un nuovo toolset usato da Evasive Panda](https://www.securityinfo.it/2024/11/08/scoperto-cloudscout-un-nuovo-toolset-usato-da-evasive-panda/)
[Niente sospensione per Piracy Shield, il punto di vista di Giomi](https://www.securityinfo.it/2024/11/06/niente-sospensione-per-piracy-shield-il-punto-di-vista-di-giomi/)

---

![](https://secure.gravatar.com/avatar/25fb9b2d4c...