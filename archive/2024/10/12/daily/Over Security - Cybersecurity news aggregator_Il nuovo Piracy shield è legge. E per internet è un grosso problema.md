---
title: Il nuovo Piracy shield è legge. E per internet è un grosso problema
url: https://www.wired.it/article/piracy-shield-nuovo-emendamenti-carcere-agcom-white-list/
source: Over Security - Cybersecurity news aggregator
date: 2024-10-12
fetch_date: 2025-10-06T18:54:34.427591
---

# Il nuovo Piracy shield è legge. E per internet è un grosso problema

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Il nuovo Piracy shield è legge. E per internet è un grosso problema

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Raffaele Angius](/author/rangius/) [Luca Zorloni](/author/lzorloni/)

Regole e reti

11.10.2024

# Il nuovo Piracy shield è legge. E per internet è un grosso problema

La stretta della piattaforma nazionale antipirateria rischiano di ingolfare le procure di segnalazioni di sospetti illeciti online e mettere a repentaglio alcuni servizi di rete. E c'è chi spera che alle riunioni dell'Agcom si annacquino le regole

![Un momento di FiorentinaMilan](https://media-assets.wired.it/photos/67092b3f24ae06665cc20527/16:9/w_2560%2Cc_limit/Cover%2520foto%2520multiple%2520(3).png)

Un momento di Fiorentina-MilanGabriele Maltinti/Getty Images - modificata con Canva

In poco meno di un mese le **nuove regole di funzionamento di Piracy shield** hanno introdotto una **stretta senza precedenti ai servizi internet**, [rischiando di innescare una valanga](https://www.wired.it/article/nuove-norme-anti-pirateria-problemi-piracy-shield/) di conseguenze impreviste sulla rete e di **ingolfare le procure di segnalazioni di presunti illeciti online**.

Due novità su tutte **estendono il potere della piattaforma nazionale antipirateria**, introdotte dagli [emendamenti della destra al decreto legge Omnibus,](https://www.wired.it/article/pezzotto-piracy-shield-vpn-emendamenti-dl-omnibus/) in nome della lotta in difesa del diritto d’autore. La prima è l’**imposizione di bloccare un indirizzo Ip** non solo se è univocamente destinato ad attività illecite, come [prescrivevano le regole precedenti,](https://www.gazzettaufficiale.it/eli/id/2023/07/24/23G00103/sg#:~:text=La%20legge%20stabilisce%20le%20norme,diritti%20connessi%20al%20suo%20esercizio%C2%BB.) ma anche se lo è in modo **“*prevalente*”.** Un aggiustamento che di fatto motiva l’inibizione di una risorsa online, nonostante questa possa essere collegata ad altri contenuti legittimi collegati dietro al medesimo indirizzo Ip. In fior di metafora, è come impedire l’accesso a un’intera strada qualora in un solo appartamento si fosse verificato un reato. Detta altrimenti: censure alla cieca.

Questa estensione ha l’**effetto di una pezza giustificativa per l’azione della piattaforma**, che sin dal suo primo utilizzo ha dimostrato di mettere a rischio proprio i contenuti legittimi che sul web - per puro caso - finiscono col condividere lo stesso Ip con una risorsa che eroga contenuti illegali. Anziché migliorare la piattaforma, hanno peggiorato la legge che ne regola l’azione.

La seconda modifica prevede l’**obbligo per tutti coloro che offrono servizi internet**, dalle società di telecomunicazioni ai fornitori di servizi di hosting, di segnalare persino il **sospetto di attività illecite online**. Pena: risponderne in tribunale rischiando fino a un anno di carcere.

Per chi gestisce servizi di rete, ma anche per chi li adopera, per esempio perché ha un sito aziendale o un blog, il combinato disposto delle **regole volute da Forza Italia, con la prima firma del senatore Dario Damiani**, e da **Fratelli d’Italia,** con Guido Quintino Liris e Antonella Zedda, rischia di modificare la fisionomia stessa di internet per il pubblico italiano.

## Un avverbio di troppo

Eppure finora le **legittime critiche e le osservazioni tecniche sui problemi di Piracy Shield** e del castello di regole per la sua gestione sono rimbalzate contro il muro di gomma del governo Meloni e della sua maggioranza. Nemmeno la voce grossa dei grandi operatori di telecomunicazioni, preoccupati dalle conseguenze degli [emendamenti al dl Omnibus](https://www.gazzettaufficiale.it/atto/serie_generale/caricaDettaglioAtto/originario?atto.dataPubblicazioneGazzetta=2024-10-08&atto.codiceRedazionale=24G00161&elenco30giorni=false), ha sortito effetti. Ora, però, la legge deve **passare dal tavolo tecnico dell’Autorità garante delle comunicazioni** (Agcom), che ha in gestione Piracy shield. Ed è all’interno di queste riunioni, nelle quali si dovrà decidere come rendere operativo in maniera concreta ciò che è scritto nella legge, che qualcosa potrebbe cambiare.

A cominciare dall’**interpretazione di quell’avverbio, “*prevalentemente*”,** che di fatto cancella ogni limite all’azione di Piracy shield. Quando si può definire che i contenuti illegali che insistono su un dato indirizzo Ip sono prevalenti, tanto da giustificare l’abbattimento? Qual è la percentuale rispetto al resto? O basta, come oggi, una sola violazione per buttare giù tutto?

Se da un punto di vista tecnico, il problema sta in come la legge stessa è scritta e in come è **concepita l’attività di Piracy shield**, quello che gli operatori potranno fare sarà cercare di limare quel “*prevalente*”, che altrimenti **giustificherà l’azzeramento coatto oggi provocato dalla piattaforma nazionale antipirateria**, che tassativamente entro 30 minuti dalla segnalazione di un caso di streaming illegale automaticamente spegne l’Ip incriminato. Dal punto di vista pratico non cambia niente rispetto a ciò che già avviene attualmente, dato che nei primi mesi dal lancio a febbraio 2024 **centinaia di siti innocui sono finiti nella rete di Piracy shield,** piattaforma donata dalla Lega Serie A ad Agcom e sviluppata da Sp Tech, braccio informatico dello studio legale Previti, ma viene modificata la cornice legale.

## Chi discute del nuovo Piracy shield

Ma chi si siederà al tavolo? Alla **precedente consultazione si erano iscritti in 61**, come *Wired* ha [potuto scoprire da una richiesta di accesso agli atti.](https://www.wired.it/article/piracy-shield-agcom-dazn-lega-calcio-segnalazione-iptv/) Tra questi Amazon, i rappresentanti dei fornitori di servizi internet e degli operatori di telecomunicazioni, come **Assoprovider, Aiip e Asstel**, il **Comune San Benedetto del Tronto** (che non ha mai risposto alla richiesta di *Wired* sulla sua presenza al tavolo), Confindustria, i detentori dei diritti come **Dazn, Rti** (gruppo Mediaset) e **Sky, le grandi compagnie di telefonia** come Tim, Tiscali, Vodafone, Wind, Fastweb e Iliad e le leghe sportive del calcio (serie A, B e Pro) e del basket, l’Agenzia per la cybersicurezza nazionale (Acn), la Guardia di Finanza, la Polizia postale, le associazioni antipirateria e il ministero delle Imprese e del made in Italy (Mimit).

A questo giro la lista è destinata ad allungarsi. **Google,** che ha pubblicamente pestato i piedi contro gli emendamenti, usando pro domo sua un numero gonfiato di 10 miliardi di url che dovrebbe sottoporre ai controlli della giustizia, dovrà essere presente. Agcom l’ha già audita e, secondo quanto spiegato a *Wired* da fonti interne all’autorità, **Big G ha aperto a interventi sul public dns.** Ossia su quel sistema per interrogare i nomi di dominio, la “guida telefonica” di internet che traduce i nomi di dominio in indirizzi Ip, risparmiando all’utente di dover navigare attraverso questi, al posto dei fornitori di servizi internet (Isp) locali, aggirando i blocchi nazionali imposti dalla piattaforma nazionale antipirateria. La **multinazionale pare che per il momento non sarà accreditata a Piracy shield**, quindi non entrerà attivamente, e pertanto si sta cercando un sistema per facilitare lo scambio di informazioni, con l’obiettivo di realizzare blocchi dei dns pubblici usati per aggirare gli ostacoli. Non nei 30 minuti prescritti da...